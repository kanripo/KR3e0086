# -*- mode: mandoku-view; -*-
#+TITLE: 景岳全書
#+DATE: 2015-08-24 23:08:12.302167
#+PROPERTY: ID KR3e0086
#+PROPERTY: BASEEDITION WYG    
#+PROPERTY: JUAN 卷四十五
<pb:KR3e0086_WYG_045-1a>¶
欽定四庫全書¶
　景岳全書卷四十五¶
　　　　　　　　　　　　明　張介賔　撰¶
　　痘瘡(下/)¶
　　　總論吐㵼　(一/)¶
凡痘疹吐㵼有不必治者有當速治者如初熱時即見¶
　吐㵼但欲其不甚而隨止者吉蓋吐利中自有疎通¶
　之意邪氣賴以宣泄不必治也其有吐利之甚者則¶
<pb:KR3e0086_WYG_045-1b>¶
　不得不治又有元氣本弱而見此證者使不速為調¶
　補必致脾氣困憊則痘出之後虛證叠見而救無及¶
　矣此痘前之吐利其當治不必治自有輕重之分也¶
　若見㸃之後則吐㵼大非所宜速當察其寒熱虛實¶
　而調治之¶
一痘瘡吐㵼雖曰多屬脾經然亦有三焦五臟之辨蓋¶
　病在上焦但吐而不利病在下焦但利而不吐病在¶
　中焦則上吐下利故在上焦者當辨心肺之脾氣在¶
<pb:KR3e0086_WYG_045-2a>¶
　下焦者當察肝腎之脾氣此五臟之氣各有相滋相¶
　制之機設不明此鮮不誤矣¶
一痘瘡吐㵼大都中氣虛寒者十居七八然亦有邪實¶
　毒盛及飲食過傷而為吐㵼者此宜詳審脉證自有¶
　可辨若果有熱毒實邪則不可誤認虛寒輕用温補¶
　恐反助邪以致餘毒癰腫或為潰爛難收等證¶
　　　嘔吐(四二/)¶
痘瘡嘔吐大都虛寒者多實熱者少但當以温養脾胃¶
<pb:KR3e0086_WYG_045-2b>¶
　為主即或有兼雜證者亦必有實邪可據方可因病¶
　而兼治之故不得輕用寒凉及消耗等藥¶
一凡嘔吐之病病在上中二焦也切不可妄用下藥致¶
　犯下焦元氣則必反甚而危矣即或有大便不通者¶
　亦當調補胃氣從緩利導但得脾胃氣和則升降調¶
　而便自達此不可不知也¶
一痘瘡别無風寒食滯脹滿疼痛等證而為嘔吐或乾¶
　嘔惡心者必脾胃虛寒也宜六味異功煎五君子煎¶
<pb:KR3e0086_WYG_045-3a>¶
　參薑飲之類主之或温胃飲理中湯皆可酌用¶
一脾氣㣲寒㣲嘔而中焦不寒者宜五味異功散¶
一胃口虛寒嘔吐而兼有痛滯者六味異功煎送神香¶
　散或調中湯亦佳¶
一脾胃虛寒吐㵼並行者温胃飲甚者陳氏十二味異¶
　功散¶
一脾腎虛寒命門不煖而為吐㵼者必飲食不化水穀¶
　不分而下腹多痛非胃闗煎或理隂煎不可¶
<pb:KR3e0086_WYG_045-3b>¶
一凡寒氣犯胃腹脹腹痛而為嘔吐者神香散益黄散¶
　或加炮薑若因飲水或食生冷瓜果而作嘔吐者五¶
　苓散加炮薑¶
一飲食過傷停滯胃口胸膈脹滿而為嘔吐者宜和胃¶
　飲或大和中飲或神香散¶
一痰飲停蓄胸膈而脹滿嘔吐者宜二陳湯或橘皮湯¶
　加炮薑¶
一三焦火閉煩熱壅滯胃口而為嘔吐者此必陽明火¶
<pb:KR3e0086_WYG_045-4a>¶
　證也宜橘皮湯加黄連甚者再加石膏或用竹葉石¶
　膏湯但此證甚少勿以虚火作實火也¶
程氏曰凡痘瘡嘔吐之證須辨冷熱熱吐者宜六君子¶
　湯加薑汁炒芩連冷吐者宜六君子湯加丁香藿香¶
　白豆蔲¶
一痘瘡嘔吐不已聲濁而長或乾噦者最是瘡家惡候¶
　　　泄㵼(四三/)¶
痘瘡首尾皆忌泄㵼而後為尤甚惟初熱時有隨㵼而¶
<pb:KR3e0086_WYG_045-4b>¶
　隨止者為吉若自見㸃之後以至收靨毒氣俱已在¶
　表俱要元氣内充大便堅實庶能托載收成苟畧泄¶
　㵼則中氣虚弱變患百出矣若初出之後而見泄㵼¶
　則必難起難灌既起之後而見泄㵼一㵼則漿停㵼¶
　止則漿滿既灌之後而見泄㵼則倒陷倒靨内潰内¶
　敗等證無所不至此實性命所闗最可畏也今多見¶
　妄藥誤治敗人脾氣以致莫救者猶云欲去其毒㵼¶
　㵼無害欺耶昧耶庸莫甚矣¶
<pb:KR3e0086_WYG_045-5a>¶
凡治痘疹泄㵼只在辨其寒熱熱者必濕滯之有餘寒¶
　者必元陽之不足但十㵼九虚而實熱者極少故凡¶
　見泄㵼嘔吐腹痛而别無實熱等證者無論痘前痘¶
　後俱速宜温救脾腎此大要也當詳察之若失其真¶
　誤治則死¶
一虛寒泄㵼凡證無大熱口不喜冷脉不洪數腹無熱¶
　脹胸無煩躁飲食减少而忽然自利者則悉屬虛寒¶
　切不可妄用寒凉之劑再傷脾土必致不救宜温胃¶
<pb:KR3e0086_WYG_045-5b>¶
　飲養中煎五君子煎或理中湯四君子湯之類隨宜¶
　用之○若腹有㣲滯㣲脹而為泄㵼者宜六味異功¶
　煎或五味異功散加砂仁○若泄㵼兼嘔兼痛而氣¶
　有不順者宜養中煎加丁香木香或四君子湯合二¶
　仙散○若泄㵼而山根唇口㣲見青色或口鼻㣲寒¶
　手足不熱指尖㣲冷㵼色淡黄或兼青白睡或露睛¶
　此皆脾腎虛寒之證非速救命門終不見效宜胃闗¶
　煎理隂煎主之或陳氏十二味異功散亦可○若泄¶
<pb:KR3e0086_WYG_045-6a>¶
　㵼勢甚用温脾之藥不效者則必用胃闗煎或理隂¶
　煎之類主之○若久㵼滑脱不能止者宜胃闗煎温¶
　胃飲或陳氏十二味異功散送五徳丸或肉豆蔲丸¶
　○若胃本不虛但以寒濕傷脾或飲水而為泄㵼者¶
　宜佐闗煎抑扶煎或益黄散加猪苓澤㵼或五苓散¶
　俱佳¶
一蓄熱泄㵼本不多見用間亦有之然必有熱證可據¶
　方可用清利之藥如脉見洪數身有大熱口有大渇¶
<pb:KR3e0086_WYG_045-6b>¶
　喜冷惡熱煩躁多汗或中滿氣粗或痘色掀腫紅紫¶
　或口鼻熱赤小便澁痛之類皆熱證也且熱㵼者必¶
　暴而甚寒㵼者必徐而緩皆可辨之然治熱之法當¶
　察火之㣲甚勿使藥過於病恐致傷脾則必反為害¶
　○凡濕熱内蓄小水不利㣲熱不甚而為泄㵼者宜¶
　五苓散四苓散或小分清飲之類加木通主之○若¶
　濕熱稍甚清濁不分而泄㵼者宜四苓散加薑炒黄¶
　連或合黄芩湯治之○若食多脉盛氣壯而泄㵼者¶
<pb:KR3e0086_WYG_045-7a>¶
　當從熱治宜黄芩湯加黄連○若熱在下焦小水赤¶
　澁而泄㵼者宜大分清飲或合益元散○若濕熱在¶
　脾泄㵼内熱而兼腹痛者宜香連丸○若頰赤身熱¶
　頭痛咽疼口瘡煩躁而泄㵼者陽明火證也宜㵼黄¶
　散○若濕熱在脾㵼而兼嘔者黄芩湯加半夏生薑¶
　或御藥大半夏湯加黄芩○若内熱泄㵼而兼氣虛¶
　者四君子湯加芍藥黄連木香¶
一發渇乃泄㵼之常候蓋水泄於下則津涸於上故凡¶
<pb:KR3e0086_WYG_045-7b>¶
　患泄㵼者必多口乾口渇但乾與渇不同渇者欲飲¶
　亁者不欲飲渇屬陽而亁屬隂此其辨也然有渇欲¶
　飲水者此火證也有渇欲飲湯者此非火也有雖欲¶
　飲水而不能多者有口雖欲凉而胸腹畏寒者此皆¶
　非火證也然則病渇者尚有隂陽之辨而矧夫但乾¶
　而不渇者此實以水虧而然若作火治鮮不為害故¶
　凡有久㵼津亡而作渇者當審其非熱而不可不壯¶
　其水也¶
<pb:KR3e0086_WYG_045-8a>¶
程氏曰泄㵼須分寒熱寒者○便清宜理中湯或參苓¶
　白术散然白术茯苓非泄㵼發泡者不宜用以其滲¶
　利故也○按此説可見治痘者即滲利亦忌顧可妄¶
　為消伐以殘其氣血津液乎¶
陳氏曰凡㵼頻津耗則血氣不榮瘡雖起發亦難收靨¶
　如身温腹脹氣促咬牙煩燥譫妄者皆難治縁榖食¶
　去多津液枯竭故多死也速宜與十一味木香散或¶
　十二味異功散¶
<pb:KR3e0086_WYG_045-8b>¶
萬氏曰瘡未出而利者邪併於内裏實也宜從清毒瘡¶
　已出而利者邪達於表裏虛也宜治其虛凡痘瘡所¶
　忌惟内虛泄㵼若温之固之而不愈者此不治之證¶
　　　寒戰咬牙(四四/)¶
寒戰者陽中之氣虚也陽氣虛則隂乗之陽不勝隂故¶
　寒憟而戰也咬牙者隂中之氣虚也隂氣虚者腎元¶
　憊骨氣消索故切齒而鳴也總之虚在氣分則無非¶
　隂盛陽虚之病耳非大加温補不可也¶
<pb:KR3e0086_WYG_045-9a>¶
心鑑云七日前見寒戰者表虚也咬牙者内虚也七日¶
　後見寒戰者氣虚極也咬牙者血虚極也氣虛者保¶
　元湯倍加肉桂以温陽分血虚者保元湯加芎歸以¶
　益隂分○余常用六氣煎或六物煎加桂附治之無¶
　不應手而止其有獨寒戰獨咬牙者亦一體治之或¶
　合二仙散用之亦妙¶
一有寒邪在表身體大熱脉𦂳數無汗邪正相争而為¶
　戰慄者此即似瘧之類但散其邪而戰自止宜柴葛¶
<pb:KR3e0086_WYG_045-9b>¶
　桂枝湯之類主之¶
一痘瘡灰白潰爛泄㵼而寒戰咬牙者此純隂無陽之¶
　證宜九味異功煎或陳氏十二味異功散亦可¶
一痘色乾紫黒陷大小便不通煩躁大渇而寒戰咬牙¶
　者此純陽無隂火極似水之證也宜雙解散¶
一養漿結靨之時有紅紫掀腫大小便秘煩渇喜水者¶
　乃表裏俱熱之證以瘡痛而振摇忍痛而咬牙也此¶
　非寒戰咬牙之屬如熱甚而便秘者宜四順清凉飲¶
<pb:KR3e0086_WYG_045-10a>¶
　加連翹木通金銀花之類主之¶
一筋惕肉瞤似戰者以經絡血氣為瘡所耗不能榮養¶
　肌肉主持筋脉故惕惕然肌肉自跳瞤瞤然肌肉自¶
　動本非寒戰之證也宜十全大補湯之類主之¶
陳氏曰咬牙者齒稿也乃血氣不榮不可妄作熱治¶
一寒戰咬牙而氣喘譫妄悶亂足冷者非倒陷即倒靨¶
　也不治¶
　　　煩躁(四五/)¶
<pb:KR3e0086_WYG_045-10b>¶
煩者擾擾而煩躁者煩劇而躁合言之則煩躁皆熱也¶
　分言之則煩在陽分躁在隂分煩淺而躁深也難知¶
　集曰火入於肺煩也火入於腎躁也痘疹煩躁大非¶
　所宜若吐利厥逆腹脹喘促譫妄狂亂昏不知人而¶
　煩躁者謂之悶亂乃不治之證¶
一痘瘡以安静為貴若忽然煩躁多哭切須詳審其故¶
　如别無逆證而忽然若此是必瘡有痛而然待膿成¶
　則痛止而煩亦止矣不必治之其或飲食寒熱偶有¶
<pb:KR3e0086_WYG_045-11a>¶
　所因而致然者但當隨證調理之則無不即安者¶
一痘瘡煩躁兼喘者火毒在肺也宜人參白虎湯加梔¶
　子仁¶
一煩躁多驚者火在心經也宜導赤散加梔子麥門冬¶
　或七味安神丸¶
一痘毒未透熱伏於内而煩躁者宜六味消毒飲或兼¶
　萬氏奪命丹¶
一熱甚於内而煩渇熱躁者宜導赤散或𤣥參地黄湯¶
<pb:KR3e0086_WYG_045-11b>¶
　加木通麥門冬或萬氏牛黄清心丸或四味消毒飲¶
一邪毒未解熱甚於表而煩躁者宜柴胡麥門冬散或¶
　羌活湯¶
一痘瘡紅紫乾躁壯熱口渇譫妄者退火丹或萬氏牛¶
　黄清心丸或用良方犀角地黄湯¶
一隂虚假熱自利煩躁者肝腎水虧也輕則五隂煎甚¶
　則九味異功煎或陳氏十二味異功散¶
一吐利不食而煩躁者脾氣虛也輕則保元湯温胃飲¶
<pb:KR3e0086_WYG_045-12a>¶
　甚則九味異功煎或陳氏十二味異功散¶
一瘡宻膿成營血虧耗心煩不得眠者宜三隂煎加麥¶
　門冬如有㣲火者宜酸棗仁湯¶
一晝則煩躁夜則安静此陽邪盛於陽分也宜人參白¶
　虎湯或加梔子如晝則安静夜則煩躁者此隂中之¶
　陽虚也宜三隂煎如有火邪亦可加梔子仁¶
一大便乾結不通而煩躁腹脹者四順清凉飲當歸丸¶
　甚則承氣湯若大便秘結痘瘡陷伏而煩躁者百祥¶
<pb:KR3e0086_WYG_045-12b>¶
　丸或承氣湯¶
　　　喘急(四六/)¶
喘有氣促不同喘者氣粗而壅壅而急喘為肺邪有餘¶
　也促者氣促而短上下不相接續促為肺腎不足也¶
　此二者一實一虛反如氷炭若或誤治無不死也當¶
　詳辨之¶
一寒邪在肺作喘者此外感之證必欬嗽多痰或鼻塞¶
　或身有㣲熱或胸滿不清治當疎散肺邪宜六安煎¶
<pb:KR3e0086_WYG_045-13a>¶
　或二陳湯加蘇葉主之若寒邪外閉之甚者仍宜加¶
　麻黄北細辛之類○若兼氣血不足而風寒在肺作¶
　喘者惟金水六君煎為最¶
一痰因火動而為喘急者當以清痰降火為主若痰涎¶
　上壅者先治其痰宜抱龍丸清膈煎之類主之○若¶
　火上刑肺肺熱葉舉大熱大喘者宜人參石膏湯○¶
　若㣲熱作渇肺燥液衰而喘者宜人參麥門冬散○¶
　若夏月熱甚火犯肺金而喘者仲景竹葉石膏湯或¶
<pb:KR3e0086_WYG_045-13b>¶
　六味竹葉石膏湯○若火伏三焦肺胃大腸俱熱胸¶
　腹脹大便秘結而喘者前胡枳殻湯¶
一喘以氣虚者人多不能知之凡下㵼而上喘者必虚¶
　喘也凡小兒喘息覺在鼻尖而氣不長者必虚喘也¶
　此實氣促原非氣喘若見此證急須速補脾肺或救¶
　腎隂輕則參薑飲六氣煎甚則六味囘陽飲○若下¶
　為泄㵼而上為喘促者急用六味囘陽飲或九味異¶
　功煎不可疑也○若大便不㵼而或為多汗或為腹¶
<pb:KR3e0086_WYG_045-14a>¶
　膨或見痰飲狂躁但以隂虚水虧氣短似喘而脉氣¶
　無神者急宜貞元飲加人參煨薑之類主之○若治¶
　喘促用清痰降火等劑而愈甚者此必虚證也速宜¶
　改用温補如前諸法猶有可救遲則恐無及矣¶
一痘疹發喘乃惡候也若利止喘定者生其有㵼利不¶
　止或加脹滿或為狂躁或痘毒入肺口張息肩目閉¶
　足冷而喘甚者皆不治之證¶
　　　聲音(四七/)¶
<pb:KR3e0086_WYG_045-14b>¶
痘瘡最要聲音清亮若卒有失音凶兆也先哲云瘡已¶
　出而聲不變者形病也其病輕瘡未出而聲先變者¶
　氣病也其病甚瘡出而聲不出者形氣俱病也凡此¶
　失音之證大為痘瘡所忌然亦有吉有凶須當詳辨¶
　治之¶
一風寒外襲皮毛壅閉肺竅或致欬嗽而偶為失音者¶
　此惟外感之證宜解散之以加减參蘇飲或六安煎¶
　加薄荷桔梗主之或待風寒解散其聲自出此固無¶
<pb:KR3e0086_WYG_045-15a>¶
　足慮也¶
一火邪上炎肺金受制氣道壅閉而聲不出者宜導赤¶
　散合甘桔湯加炒牛旁子主之或用甘桔清金散¶
一上焦陽虛而聲音低小不出者此心肺不足之病蓋¶
　心主血肺主氣痘瘡稠宻則血氣俱損故聲不能出¶
　宜六物煎加麥門冬或導赤通氣散主之¶
一下焦隂虚而聲不出者其病在肝腎蓋腎為聲音之¶
　根若證由肝腎而痘瘡稠宻則精血俱為耗竭水虧¶
<pb:KR3e0086_WYG_045-15b>¶
　則肺涸故聲不能出速當滋隂益水以救其本宜大¶
　補元煎五福飲或十全大補湯之類酌宜用之¶
一凡啼哭無聲而但見淚出語言無聲而但見口動者¶
　此皆毒氣歸腎而内敗也或聲啞如破如梗者此咽¶
　喉潰爛也皆難治之證¶
一痘後餘毒失音其證有二○一以咽痛不能言者此¶
　毒氣不净也宜甘桔清金散加天花粉○一以腎氣¶
　虚不能上達而聲不出者宜治如前或用四物湯加¶
<pb:KR3e0086_WYG_045-16a>¶
　麥門冬白茯苓¶
　　　驚搐(四八/)¶
驚者忽然驚惕而手足搐搦口眼歪斜每多忽作忽止¶
　其證多由風熱蓋心主火而惡熱肝主風而善動驚¶
　痘之火内生於心心移熱於肝風火相摶故發驚搐¶
　然未出之先發驚搐者多吉既出之後發驚搐者多¶
　凶何也蓋痘毒將散而豁谷開張竅理疎解因致牽¶
　引伸縮得疏散達之氣痘出而驚自止則其内毒無¶
<pb:KR3e0086_WYG_045-16b>¶
　留於此可見故俗名驚痘最為吉也若既出之後則¶
　中之伏火亦宜散矣倘仍見驚搐則是外毒已出而¶
　内毒猶然未盡此其毒盛莫測乃可畏也故凡發驚¶
　搐者必隨發隨止者為吉不必治也若連發不已此¶
　毒伏於心肝二臟速宜隨證治之不得誤以為吉證¶
一治驚搐之法最當察其虚實酌其㣲甚如果有風熱¶
　實邪庶可解毒清火但得稍見清楚便當培養心脾¶
　以防虚敗之患若止見㣲邪則但當以調和氣血為¶
<pb:KR3e0086_WYG_045-17a>¶
　主¶
一驚搐證多由風熱相摶故治宜平肝利小便蓋平肝¶
　則風去利小便則熱除風熱既平驚自愈矣若過用¶
　寒凉則氣斂而毒反䧟伏痘出不透多致不救¶
一心脾陽氣虚寒則神怯而易為驚搐六氣煎加棗仁¶
　硃砂¶
一心脾血虚而驚搐者七福飲養心湯¶
一肝胆氣虚多恐畏而驚搐者茯神湯¶
<pb:KR3e0086_WYG_045-17b>¶
一心血虚睡中驚搐或兼㣲痰者秘㫖安神丸¶
一心虚火盛多熱躁而驚搐者寧神湯酸棗仁湯¶
一痘既出其色紅紫而煩渇驚搐者良方犀角地黄湯¶
　○若煩熱之甚而大便乾澁者多由陽明之火人參¶
　石膏湯加硃砂¶
一心火獨盛而煩熱驚搐者硃砂安神丸或七味安神¶
　丸¶
一心火盛小水不利而驚搐者導赤散加黄連硃砂或¶
<pb:KR3e0086_WYG_045-18a>¶
　合硃砂益元散¶
一痰涎壅盛氣急胸滿而驚搐者抱龍丸清膈煎或梅¶
　花飲琥珀散此宜暫用以開痰涎但得痰氣稍清即¶
　當酌虚實以調理血氣¶
一肝膽實熱大便秘結而煩躁驚搐者㵼青丸或七味¶
　龍胆㵼肝湯¶
一血熱見血而驚搐者局方犀角地黄湯○熱甚者良¶
　方犀角地黄湯○若熱甚而大便結秘者拔萃犀角¶
<pb:KR3e0086_WYG_045-18b>¶
　地黄湯¶
一風寒外感心脾陽虚而㣲熱不退或欬嗽惡寒而驚¶
　搐者惺惺散○若虚在隂分汗不能出身熱不退而¶
　驚搐者柴歸飲○若外有風邪内有熱邪表裏俱熱¶
　而驚搐者生犀散¶
一風寒外感身熱無汗但有表邪别無虚證而驚搐者¶
　敗毒散或蘇葛湯寒邪閉甚者紅綿散然此皆表散¶
　之劑若兼虚邪不得單用此類¶
<pb:KR3e0086_WYG_045-19a>¶
　　　昏睡(四九/)¶
凡痘瘡將出未出而猝然昏睡者其痘必重當察其脉¶
　證虛實預為治之若痘後喜睡此毒氣已解元氣將¶
　復故邪退而神安乃否極㤗來之象不須服藥妄治¶
　如見寂然氣虚但以調元湯保元湯六物煎之類察¶
　其寒熱漸以調之自然平復不可妄行消耗致傷其¶
　神反必害矣¶
　　　腰痛(五十/)¶
<pb:KR3e0086_WYG_045-19b>¶
經曰腰者腎之腑又曰太陽所至為腰痛蓋足太陽之¶
　脉夾脊絡腎而痘瘡之毒多出於腎循足太陽膀胱¶
　散行諸經乃邪之由裏傳表也如初見熱而腰即痛¶
　或日以漸甚者此邪由膀胱直入於腎而毒有不能¶
　達也急宜解毒以泄少隂之邪以通太陽之經務令¶
　邪氣不得深入則痘雖稠宻亦可愈也若不速治則¶
　邪必日䧟而表裏俱甚營衛之脉不行臟腑之氣皆¶
　絶或為痒&KR1701;或為黒陷終莫能救矣¶
<pb:KR3e0086_WYG_045-20a>¶
一凡痘毒自隂傳陽自裏傳外者為順自上傳下自外¶
　傳裏者為逆若毒由太陽傳入少隂則毒陷而不升¶
　伏於骨髓之中不能外達所以腰痛大凡瘡疹之毒¶
　歸腎則死故但見腰痛急宜治療若毒陷不起即宜¶
　發散解毒令其復出太陽而達乎陽道斯無害也宜¶
　人參敗毒散或五積散主之若腎氣虚陷不能傳送¶
　外達者必用理隂煎加細辛官桂杜仲獨活之類主¶
　之¶
<pb:KR3e0086_WYG_045-20b>¶
一治發熱便見腰痛者以熱麻油按痛處揉之可止仍¶
　急服前藥之類如小水不利者宜五苓散如火毒内¶
　盛而小水不利者宜四苓散加梔子木通¶
　　　腹痛(五一/)¶
治腹痛證當以可按拒按及宜飽宜饑辨其虚實不得¶
　謂痛無補法而悉行消伐也又當因胍因證辨其寒¶
　熱不得妄用寒凉也大都寒滯者十居八九熱鬱者¶
　間或有之若虚不知補而寒因寒用則害莫甚矣¶
<pb:KR3e0086_WYG_045-21a>¶
一初見發熱痘瘡未出别無寒滯食滯而腹滿腹痛者¶
　此必起發不透痘毒内攻而然宜解表疎裏以化毒¶
　湯加紫蘓厚朴之類主之或五積散加木香亦可○¶
　若大便不通腹脹而作痛者桂枝大黄湯酌宜用之¶
一寒氣犯胃或食生冷而嘔惡吐㵼腹無脹滿而但有¶
　疼痛者温胃飲理中湯加肉桂木香或小建中湯隨¶
　宜用之○若胃氣虚寒作痛而喜按者黄芪建中湯¶
一寒犯中焦氣滯作脹而腹痛或泄㵼者和胃飲或抑¶
<pb:KR3e0086_WYG_045-21b>¶
　扶煎加丁香木香或陳氏十一味木香散¶
一脾腎虚寒下腹作痛㵼利不止者胃闗煎¶
一誤飲冷水凉茶寒濕留中小水不利而腹痛者五苓¶
　散或加木香或用小建中湯¶
一飲食停滯中滿作痛者大小和中飲或保和丸加木¶
　香砂仁若大便不通而痛甚者赤金豆或承氣湯利¶
　之¶
一發熱二三日後大便不通燥糞留滯而腹痛者當歸¶
<pb:KR3e0086_WYG_045-22a>¶
　丸或用猪膽導法¶
一濕熱下利煩熱大渇小水熱澁而腹痛者大小分清¶
　飲或黄芩湯加木香青皮砂仁¶
一火毒内攻譫妄狂亂而煩熱腹痛者退火丹或硃砂¶
　元元散¶
　　　腹脹(五二/)¶
痘瘡腹脹之證其要有二一以脾胃受傷一以邪氣陷¶
　伏蓋痘瘡將發毒由内生其證無不發熱或見㣲渇¶
<pb:KR3e0086_WYG_045-22b>¶
　此其常也當此之時只宜温平和解或兼托散無抑¶
　遏無窮追無殘及元氣惟貴輕揚善導但令毒透肌¶
　表則苖秀而實無不善矣設不知此而見熱即退熱¶
　見毒即攻毒則未有妄用寒凉而不傷胃氣者未有¶
　但知攻毒而不傷元氣者胃氣傷則運行無力而脾¶
　寒所以作脹元氣傷則托送無力而毒陷所以作脹¶
　雖作脹之由猶不止此然惟此最多而人多不能察¶
　也諸未盡者俱詳如左¶
<pb:KR3e0086_WYG_045-23a>¶
一誤服凉藥或過食生冷而作脹者其人必不能食或¶
　大小便利或腹中雷鳴此皆脾胃中寒之證速宜温¶
　中以疎逐冷氣冷氣散則脹自消矣宜益黄散加薑¶
　製厚朴或人參胃愛散加乾薑○若胃寒兼虚瘡白¶
　神倦或氣促發厥者惟温胃飲及陳氏十一味木香¶
　散俱為要藥○若寒在脾腎下焦不化而作脹者非¶
　理隂煎不可¶
一中氣本虚或過用消伐以致元氣無力不能托送痘¶
<pb:KR3e0086_WYG_045-23b>¶
　毒而陷伏作脹者宜十宣散或合二妙散或神香散¶
一痘毒陷伏於裏者必有熱證相雜如煩躁乾渇大小¶
　便秘而作脹者此只宜温平快氣兼托之劑當用紫¶
　草飲子¶
一寒邪外閉肌腠身熱無汗或氣喘鼻塞則痘毒不能¶
　外達而陷伏腹脹者宜五積散或加减參蘇飲¶
一飲食過傷偶為停滯而腹脹者此不過一時之滯食¶
　去則脹消宜大和中飲或合二妙散神香散¶
<pb:KR3e0086_WYG_045-24a>¶
一腹脹而目閉口中如爛肉臭或大便泄㵼或利膿血¶
　者皆不治¶
　　　厥逆(五三/)¶
厥逆者四肢不温或甚至於冷也四肢為諸陽之本故¶
　常宜和煖若至厥逆則其陽虚可知如指尖㣲寒者¶
　亦陽氣衰也足心冷者乃隂邪勝也其有瘡頭焦黒¶
　煩渇悶頓大便熱結而厥逆者此陽毒内陷火極似¶
　水所謂熱深厥亦深也又有瘡本灰白大便不結而¶
<pb:KR3e0086_WYG_045-24b>¶
　厥逆者此元氣虚憊陽衰而寒也凡痘疹之候頭常¶
　欲凉足常欲温若頭温足冷者多不治故厥逆為瘡¶
　家惡候¶
一痘疹十指㣲寒者即宜五君子煎六氣煎或六物煎¶
　加薑桂温之以防虛寒之變¶
一痘疹㵼利氣虚而逆者胃闗煎或陳氏十二味異功¶
　散¶
一痘瘡始出手足便冷或其人先有吐利致傷脾胃脾¶
<pb:KR3e0086_WYG_045-25a>¶
　胃氣虚則為厥逆宜六氣煎六物煎加薑桂主之甚¶
　者人參附子理隂煎¶
一痘瘡起脹之時手足厥逆此陽氣欲絶之候必其自¶
　利或嘔吐脉見沈細㣲弱或浮大而虚速宜温補元¶
　陽輕則六氣煎加肉桂甚則六味囘陽飲或九味異¶
　功煎服藥後手足和煖者生厥不止者死¶
一熱毒内甚而厥者必有煩熱便秘脹滿脉滑等證宜¶
　四順清凉飲或承氣湯¶
<pb:KR3e0086_WYG_045-25b>¶
一痘後厥逆者此其氣血已虚脾胃已困無怪其有厥¶
　也宜保元湯或六氣煎六物煎加附桂之類主之¶
　　　發渇(五四/)¶
痘疹發渇者裏熱也以火起於内銷爍真隂所以發渇¶
　又其津液外泄化為膿漿則營氣虛耗亦以致渇此¶
　痘瘡之常候也若㣲渇不甚不必治之惟大渇者乃¶
　由火盛然亦須察其虚實以為調理切不可因其作¶
　渇即以西瓜梨柿之類輕以與之恐脾肺受寒致生¶
<pb:KR3e0086_WYG_045-26a>¶
　他患也外有乾渇論在泄㵼條中所當參閲¶
痘瘡氣血内耗㣲熱㣲渇而喜湯者宜七味白术散或¶
　五福飲加麥門冬五味子¶
一脾肺多熱渇而喜冷者宜人參麥門冬散或生脉散¶
一痘瘡多熱多躁口燥咽乾大渇引飲喜冷能食或大¶
　便乾結者此熱在肺胃二經宜人參白虎湯甚者再¶
　加黄連○若痘後熱渇者此餘火未清也其治亦然¶
一痘瘡自利不止腎隂虧損而作渇者病作少隂速宜¶
<pb:KR3e0086_WYG_045-26b>¶
　陳氏十二味異功散或九味異功煎¶
一大便秘結腹滿煩熱内火不清而作渇者四順清凉¶
　飲¶
一痘瘡發熱時便見大渇唇焦舌燥此心火太炎腎水¶
　不升故血液枯耗也急宜解之以葛根解毒湯¶
程氏曰痘瘡初發之源乃壬癸水也水既流出其源必¶
　竭奚不作渇由此觀之可見治渇者必不可不滋腎¶
　水¶
<pb:KR3e0086_WYG_045-27a>¶
薛氏曰凡渇欲飲水者當審其熱之虚實若屬虛熱雖¶
　欲水而不多飲當用七味白术散若係實熱索水喜¶
　飲者當以犀角磨水服其後亦無餘毒之患¶
　　　失血(五五/)¶
經曰陽絡傷則血外溢隂絡傷則血内溢血外溢則衂血¶
　血内溢則便血瘡疹之火由内而發毒不能達則燔¶
　灼經絡而迫血妄行血隨火動從上而出則為衂為¶
　吐從下而出則為便為溺隂陽俱傷則上下俱出凡¶
<pb:KR3e0086_WYG_045-27b>¶
　痘疹失血若從鼻出者則有陽明外達之意尚可望¶
　生若從他處則總屬隂分而火毒内陷乃悉為危證¶
一痘疹發熱見血者多屬火證若衂血者宜𤣥參地黄¶
　湯或加茅根汁或加京墨汁同飲之衂止者生不止¶
　者不治○溺血者大分清飲或八正散○大便秘而¶
　見血者並宜四順清凉飲¶
一痘瘡已出未出之間凡諸血證俱宜用犀角地黄湯¶
　三方酌宜治之最佳血止後可進調元湯加木通¶
<pb:KR3e0086_WYG_045-28a>¶
一痘瘡十日之後忽膿血大作大便&KR0541;出者此為胃爛¶
　不治¶
　　　發疱(五六/)¶
痘瘡發疱亦與黒陷相類雖一以外出一以外入形有¶
　不同而邪氣留結毒則一也或發水疱或發血疱或¶
　赤或紫或黒但見此證十無一生然亦有似疱而實¶
　非者不可不辨或其人身上原有破傷或瘡癤未痊¶
　或雖痊而瘢痕尚嫩一旦痘出則瘡瘢四圍痘必叢¶
<pb:KR3e0086_WYG_045-28b>¶
　集此物從其類之理也因瘡作疱則其腐敗皮肉氣¶
　色本異宜與完膚有别不得即認為紫黒疱也至若¶
　治疱之法先以針刺破吮去惡血後用胭脂汁塗法¶
　又用百花膏敷之○此瘡極易作痒起發之後宜常¶
　用茵陳薫法薫之勿令&KR0946;傷若不慎之則反覆灌爛¶
　淹延不愈變為疳蝕壊瘡以致不治者多矣¶
　　　潰爛(五七/)¶
痘瘡膿熟或㣲有潰爛者亦常候也惟於未成膿之先¶
<pb:KR3e0086_WYG_045-29a>¶
　即有潰者此名癍爛有當靨不靨而身多破爛不收¶
　者此名潰爛良由未出之先當發散而不發散則熱¶
　毒内臟必潰爛而兼喘促悶亂或不當發散而誤發¶
　散則表虚毒濫亦致遍身潰爛此皆不善表之故也¶
　又有陽毒内熾火盛脈實便結喜冷而失於清利以¶
　致陽明蓄熱肌肉潰爛者此不善解毒之故也故治¶
　此之法表熱者仍宜清理火邪表虚者即宜補養營¶
　衛且脾主肌肉尤宜調脾進食務令大便得所以生¶
<pb:KR3e0086_WYG_045-29b>¶
　肌解毒但解毒不至於過冷調養不至於太熱必得¶
　中和方為良法¶
一表虚不收者必其衛氣不足别無熱證宜十全大補¶
　湯之類或去肉桂加防風荆芥穗多服自愈¶
一火盛胃熱潰爛者宜大連翹飲之類若大便秘者以¶
　猪膽導之¶
一痘瘡或發表太過或清解過當以致表裏俱虚陽氣¶
　不守則内為泄㵼外為潰爛急當救裏宜陳氏十二¶
<pb:KR3e0086_WYG_045-30a>¶
　味異功散或九味異功煎¶
一潰爛膿水淋漓者以敗草散或蕎麥散襯之若斑爛¶
　作膿痛甚者以天水散和百花膏敷之¶
一痘瘡衣以厚綿圍以厚被或向火偎抱或任其飲酒¶
　未七日而靨日期未足其收太急以致自面至腰潰¶
　爛平&KR1701;不作痂者蓋此非正靨乃倒靨也急宜解去¶
　衣被勿近火勿飲酒因立一方用黄茋白芷以排膿¶
　防風蟬退以疎表青皮桔梗以和中牛旁子甘草以¶
<pb:KR3e0086_WYG_045-30b>¶
　解毒服後潰瘡復脹則中外毒氣俱得無留而漸可¶
　收矣¶
　　　多汗(五八/)¶
痘疹自汗者以隂中之火自裏及表達於衛氣故皮膚¶
　為之緩腠理為之疎津液流行故多自汗但得痘疹¶
　身常潮潤實為美證此乃隂陽氣和血脉通暢蓋熱¶
　隨汗减毒隨汗散邪不能留則易出易解雖見熱甚¶
　而汗出之後身必清凉此即毒之消散也不必治之¶
<pb:KR3e0086_WYG_045-31a>¶
　然只宜㣲汗不宜大汗若汗出過多則陽氣泄而衛¶
　氣弱恐致難救難靨或為痒&KR1701;寒戰之患此則速宜¶
　固表以斂其汗也又有汗出不止其熱反甚者此邪¶
　熱在表隂為陽擾之患速宜清火解毒陽邪退而汗¶
　自斂也若汗出如油或髪潤如洗而喘不休者此肺¶
　脱之證不可治¶
一别無邪熱但以衛氣虛肌表不固而多汗者調元湯¶
　倍加黄茋或白术散¶
<pb:KR3e0086_WYG_045-31b>¶
一脾虚於中衛虛於外肌肉無主别無他證而汗不斂¶
　者人參建中湯¶
一心氣虚神怯多驚而汗不固者團參散¶
一或吐或㵼氣脱於中陽脱於外而汗出不收㣲者五¶
　福飲加炮薑棗仁甚至手足厥冷或嘔惡不止而汗¶
　不收者速宜人參理隂煎或六味囘陽飲遲則恐致¶
　不救¶
一隂中火盛或身有大熱而汗多不收者當歸六黄湯¶
<pb:KR3e0086_WYG_045-32a>¶
一睡中汗出不收者以陽入隂中而隂不能静也當歸¶
　六黄湯¶
一陽明熱盛火邪燔灼肌肉或身熱煩渇或二便熱澁¶
　而汗不收者人參白虎湯或加黄連¶
一收靨痂脱之後自汗不止者此邪去而氣虚也宜十¶
　全大補湯或調止汗散或外以滑石粉撲之¶
　　　夾疹(五九/)¶
痘瘡止宜單出若與疹並出者謂之夾疹蓋痘疹之發¶
<pb:KR3e0086_WYG_045-32b>¶
　皆有時氣而二者並見其毒必甚心鑑曰夾疹者即¶
　痘之兩感證也大為不順之候若痘本稀少而夾疹¶
　者名為麻夾痘其證則輕若痘本稠宻而更加以疹¶
　彼此相混些碎莫辨其證則凶急宜以辛凉之劑解¶
　散為先而托裏次之但得疹毒漸消痘見壘落者乃¶
　為可治若痘疹相雜毒不少减者必危無疑¶
一治夾疹之法先當察痘之稀宻疹之㣲甚若疹輕熱¶
　㣲者但當以痘為主痘獲吉而疹無慮也若疹多熱¶
<pb:KR3e0086_WYG_045-33a>¶
　甚者即當急解疹毒務令疹散而後痘可保也¶
一痘瘡初出内有細宻如蠶子者即夾疹證也若痘稀¶
　疹多者宜但解疹毒為主○如表邪不解外熱甚内¶
　火不甚而夾疹者宜疎邪飲升麻葛根湯荆防敗毒¶
　散或十味羌活散○如表裏俱熱毒盛而夾疹者柴¶
　葛煎解毒防風湯或十三味羌活散○如内熱毒盛¶
　而夾疹者六味消毒飲或合黄連解毒湯○如陽明¶
　火盛多熱多渇或煩躁而夾疹者白虎湯化癍湯或¶
<pb:KR3e0086_WYG_045-33b>¶
　葛根麥門冬散○以上諸治如法而疹散痘出者可¶
　治然後隨證調理之若疹不散毒不解者難治¶
一痘疹俱多者毒必大盛雖治得其法疹毒已解亦必¶
　氣血重傷終難為力凡遇此者惟當以保養脾胃調¶
　和氣血為主庶克有劑¶
一收靨後復出疹者此餘毒解散之兆不必治之¶
　　　夾癍(六十/)¶
痘疹夾癍與夾疹不同蓋疹則細碎有形癍則成片無¶
<pb:KR3e0086_WYG_045-34a>¶
　形也凡痘瘡初出有片片紅腫如綿紋者有紅暈與¶
　地皮相平而全無興起之意者是皆夾㿀證也㿀以¶
　熱毒鬱於血分而浮於肌肉之間乃足陽明胃經所¶
　主或以寒邪䧟入陽明鬱而成熱者亦致發㿀俱宜¶
　凉血解毒但使㿀退而痘見者吉否則皮膚㿀爛瘡¶
　易搔痒而皮嫩易破也又有赤㿀成塊其肉浮腫結¶
　硬者乃名丹瘤其毒尤甚瘡未成就此必先潰不可¶
　治也¶
<pb:KR3e0086_WYG_045-34b>¶
一治斑之法大抵㿀在起發之前者多用表散在灌膿¶
　之後者多用解利如遍身通紅者其治亦同¶
一痘出夾㿀輕者只以升麻葛根湯加石膏𤣥參甚者¶
　宜人參白虎湯合六味消毒飲¶
一風寒外感表邪不解而夾㿀者宜荆防敗毒散或加¶
　石膏𤣥參¶
一㿀色紫赤而大便秘結者宜四順清凉飲利之㿀既¶
　已退即宜用四君子之類以固其脾庶可免其内䧟¶
<pb:KR3e0086_WYG_045-35a>¶
程氏曰凡治夾㿀急宜凉血解毒以羌活散加酒炒芍¶
　藥紫草紅花蟬退木通官桂糯米連進數服㿀退後¶
　以保元湯加木香豆蔲煎服以解紫草之寒防其泄¶
　㵼○如痘中夾疹治亦同此如稍遲則恐變成黒㿀¶
　為難治矣¶
一痘瘡結痂之後而見㿀者此餘毒煎熬血分必致潰¶
　爛宜黄連解毒湯加當歸芍藥黄芩石膏甚則大連¶
　翹飲○若熱毒薰蒸於内大便膿血臭穢而見㿀者¶
<pb:KR3e0086_WYG_045-35b>¶
　此胃爛之證不可治¶
一發㿀潰爛者以救苦㓕瘢散敷之¶
　　　晝夜啼哭(六一/)¶
凡小兒出痘而晝夜啼哭者當辨其虛實表裏而治之¶
　其有内未得出或外未得散而啼哭者此毒氣不解¶
　之使然也有陽邪火盛紅赤掀突而啼哭者此痘盤¶
　疼痛之使然也有心腎本虚邪熱乗隂而啼哭者此¶
　或以神志不攝或以煩熱不寧之使然也有飲食不¶
<pb:KR3e0086_WYG_045-36a>¶
　節或偶停滯而啼哭者此胃氣不和腹痛腹脹之使¶
　然也知此之由而辨得其真則内未出者表之托之¶
　外未散者解之化之火之盛者清其熱神之虛者養¶
　其隂若痘毒本㣲而無故啼哭者多由飲食内傷或¶
　二便秘結此或去其停滯或通其壅閉務令表裏和¶
　暢營衛通行則神魂安㤗而痘無不善矣或謂啼哭¶
　非痰即熱而不究其本則失之逺矣¶
　　　大小便閉(六二/)¶
<pb:KR3e0086_WYG_045-36b>¶
凡痘疹小便欲其清而長大便欲其潤而實則邪氣不¶
　伏正氣不病若小便利者大便必實雖二三日不更¶
　衣者無碍也若小便少則病必進小便秘則病必甚¶
　以火盛故也但初熱時大便不宜太實若二三日不¶
　行宜㣲潤之不然恐腸胃不通則營衛不行而瘡出¶
　轉宻惟起發之後大便却宜堅實若太實而四五日¶
　不行恐熱盛難靨亦宜㣲利之¶
一痘疹小水不利而熱㣲者宜導赤散熱甚而小水不¶
<pb:KR3e0086_WYG_045-37a>¶
　利者宜八正散¶
一痘疹發熱時大便秘結不行而内外俱熱有不得不¶
　通以疏其毒者輕則柴胡飲子甚則三黄丸再甚則¶
　承氣湯¶
一自起發後以至收靨凡大便不行而火不盛或虛弱¶
　不可通利者只宜用猪膽導法或以醬𤓰一條如指¶
　許導之即出切不可輕用利藥¶
一大小便俱不通而内熱甚者八正散或通闗散酌宜¶
<pb:KR3e0086_WYG_045-37b>¶
　用之¶
一熱毒内盛而痘瘡乾黒倒陷煩結便結者百祥丸或¶
　承氣湯然宜慎用毋輕易也¶
一痘後餘熱不盡内陷膀胱而小水不利者導赤散或¶
　五苓散大便不通者四順清凉飲¶
陳氏曰凡痘瘡四五日不大便用嫩猪脂一塊以白水¶
　煮熟切如豆粒與食之今臟腑滋潤亦使瘡痂易落¶
　切不可妄投宣泄之藥以致元氣内虛多傷兒也¶
<pb:KR3e0086_WYG_045-38a>¶
薛氏曰前證若因熱毒内藴宜用射干鼠粘子湯解之¶
　或發熱作渇或口舌生瘡咽喉作痛並宜用之¶
　　　目證(六三/)¶
目雖肝之竅而實五臟六腑之精氣皆上注於目故其¶
　赤脉屬心瞳子屬腎白珠屬肺黒珠屬肝褁約屬脾¶
　又太陽為上網陽明為下網少陽循外眥太陽以内¶
　眥此其部分各有所主故可因證以察其本也然痘¶
　瘡之病目而為瘴為翳者多由火炎於内而熱以生¶
<pb:KR3e0086_WYG_045-38b>¶
　風風熱散於諸經因多紅赤腫痛之患故治此者亦¶
　當察其所屬而因證以調之也¶
　戴眼證凡痘瘡灌膿之後或大汗大㵼之後多有目¶
　睛上吊或露白者謂之戴眼此精氣為膿血汗液所¶
　耗乃太陽少隂真隂虧竭大虚之證蓋大陽為上網¶
　血枯則筋急所以上吊也速宜大補氣血以六物煎¶
　六氣煎或十全大補湯之類主之其有以此為風熱¶
　而散之解之者是皆速其死也○若七日以前見此¶
<pb:KR3e0086_WYG_045-39a>¶
　者多不治或無魂失志不省人事者亦不治¶
一痘瘡目赤腫痛翳瘴等證無不謂之風熱故古方亦¶
　多用清火散風等劑夫痘瘡之火由中生目為肝竅¶
　肝主風木而病在目故云風熱實以風生於火由内¶
　熱也所以凡治目赤目痛者不必治風但治其火火¶
　去則風自息矣何也蓋内生之風與外感之風不同¶
　外感之風升之散之則解散而去内生之風而再加¶
　升散則火愈熾而熱愈髙矣常見治目多難救而寒¶
<pb:KR3e0086_WYG_045-39b>¶
　凉反以傷脾者正以升降相雜而用藥有不精耳經¶
　云髙者抑之果何謂乎今如古方之治火眼凡用洗¶
　肝散及洗肝明目散芍藥清肝散之類總不如良方¶
　龍膽㵼肝湯而良方㵼肝湯又不如加味龍膽㵼肝¶
　湯之為得宜也¶
一痘瘡眼中流淚赤痛或多眼眵此肝火之盛也宜清¶
　解之以加味龍膽㵼肝湯或抽薪飲加木賊蟬退之¶
　類主之若大便結閉不通者亦可少加大黄¶
<pb:KR3e0086_WYG_045-40a>¶
一痘瘡入眼腫痛或痘後生翳膜者宜蒺藜散蟬菊散¶
　或通神散外以秦皮散洗之¶
一痘瘡目病熱少風多而昏暗澁痛眵淚羞明翳瘴者¶
　宜宻䝉花散亦以秦皮散洗之¶
一痘後眼閉淚出不敢見明者此内火不清而陽光爍¶
　之故畏明也宜洗肝明目散¶
一痘後眼皮風毒赤爛或痛或痒燥澁羞明多眵淚者¶
　秦皮散洗之¶
<pb:KR3e0086_WYG_045-40b>¶
一痘瘡靨後精血俱耗而眼澁羞明光短倦開或生翳¶
　瘴者宜四物湯甚者六物煎加木賊蟬退白蒺藜¶
一痘癍入眼在白珠上者不必治久當自去惟在黒珠¶
　上宜治之當清肝火¶
一凡病目熱者最宜忌酒及椒薑牛羊雞鵝鴨一應熱¶
　物并雞鵝鴨蛋皆不可用以防連綿不愈之患¶
一痘瘡熱毒傷目凡必用之藥如生地芍藥麥門冬山¶
　梔𤣥參草决明連翹黄芩黄連肝熱者龍膽草陽明¶
<pb:KR3e0086_WYG_045-41a>¶
　實熱者石膏石斛腎火盛者黄栢知母三隂俱熱者¶
　地骨皮火浮不降者木通澤㵼翳瘴不去者木賊草¶
　蟬退白蒺藜氣虚者人參黄茋血虛者當歸熟地但¶
　火炎於上者不宜升隂虛於下者不宜泄是皆治眼¶
　之大法¶
一痘瘡䕶眼法宜錢氏黄栢膏為佳從耳前眼皮上下¶
　顴面間日塗三四次可以䕶眼稀痘¶
一用㸃藥者凡目中生痘或食發物或熱毒太盛上蒸¶
<pb:KR3e0086_WYG_045-41b>¶
　目竅以致熱痛或生翳瘴切不可妄用一切㸃藥蓋¶
　其非毒即冷必致寒熱相激反以為害惟余之金露¶
　散乃為相宜可間用之以解熱痛之急¶
徐氏曰痘之毒氣自裏達表故有目病治宜活血解毒¶
　而已活血不至熱解毒不至寒但得血活毒散則目¶
　疾自愈¶
　　　痘癰痘毒(六四/)又痘母見前怪痘形證¶
痘發癰毒者亦名痘母經曰痘前發母者凶痘後發母¶
<pb:KR3e0086_WYG_045-42a>¶
　者半吉半凶大都毒發不透必發癰疽故藴結於經¶
　絡之間然其壅結也猶無足慮而惟其不能消散及¶
　治之不得其法則乃為可慮然散之之法當有要領¶
　其在虚實之辨而已如痘癰之有大毒者不得不為¶
　解毒有大熱者不得不為清火俟火毒畧清便當調¶
　理脾氣其有外雖見熱而内本不足者則當專用托¶
　法務令元氣完固飲食不减則毒無不化何害之有¶
　若不察根本强弱而但知攻毒清火則無不傷脾多¶
<pb:KR3e0086_WYG_045-42b>¶
　致飲食日减營氣日削膿血不化毒日以䧟而痘變¶
　百出矣所以痘瘡始末皆當以脾氣為主苟不知此¶
　則未有中氣虚敗而痘能保全者¶
一痘癰初起壅盛疼痛元氣無損飲食如常者宜先用¶
　連翹歸尾煎或仙方活命飲以解其毒俟毒氣稍平¶
　即當用四君歸芪之類以補托元氣¶
一凡用托裏之劑如癰毒内無大熱亦無便閉煩渇等¶
　證或素非强盛之質或以隂毒深陷形不掀突不紅¶
<pb:KR3e0086_WYG_045-43a>¶
　腫不化膿痛有不甚者此其毒皆在内俱速宜用托¶
　裏之藥以六氣煎加金銀花甘草節防風荆芥白芷¶
　川山甲牛旁子之類如陽氣不足者仍可加肉桂附¶
　子用酒水各半煎服或全用酒煎亦可或托裏消毒¶
　散俱可酌用¶
一凡内熱晡熱而飲食少思者多屬脾胃不足血氣虚¶
　弱宜六氣煎或温胃飲加金銀花白芷○若癰毒色¶
　白而作痒者氣虚也治同上○若根赤而作痒者血¶
<pb:KR3e0086_WYG_045-43b>¶
　虛血熱也宜四物湯加丹皮白芷○若腫而不潰者¶
　血氣虚也托裏消毒散或加肉桂○若潰而不收者¶
　脾氣虚也宜六氣煎或六物煎加肉桂¶
一凡飲食如常而内外俱熱癰毒腫痛或煩渇或大小¶
　便俱熱澁者宜大連翹飲或仙方活命飲可間用之¶
　○若飲食如常内熱作痛或兼口舌生瘡者宜間用¶
　射干鼠粘子湯¶
一痘毒發癰有結硬實熱難解者宜排毒散¶
<pb:KR3e0086_WYG_045-44a>¶
一痘後發癰癤者乃痘中未盡之毒留於經絡肢節而¶
　為癰腫也或解毒或清火各有所宜凡欲表裏兼解¶
　者宜柴胡麥門冬散欲潤腸解毒者宜消毒散及四¶
　順清凉飲欲凉血解毒者宜犀角地黄湯欲清火利¶
　便解毒者宜大連翹飲¶
　　　疳蝕瘡(六五/)¶
陳氏曰凡痘瘡已靨未愈之間五臟未實肌肉尚虛血¶
　氣未復被風邪所搏則津液澁滯遂成疳蝕宜用雄¶
<pb:KR3e0086_WYG_045-44b>¶
　黄散綿蠒散等藥治之久而不愈則多致不起¶
薛氏曰前方乃解毒殺蟲之劑若毒發於外元氣未傷¶
　者用之多效若元氣傷損邪火上炎者用大蕪荑湯¶
　六味丸○若赤痛者用小柴胡湯加生地黄○若肝¶
　脾疳證必用四味肥兒丸及人參白术散更佐以九¶
　味蘆薈丸¶
萬氏曰凡痘後疳蝕瘡至毒壅肌肉内透筋骨外連皮¶
　膚時痛出血日久不痊者此毒在脾經甚為惡候乃¶
<pb:KR3e0086_WYG_045-45a>¶
　不足之證也内服十全大補湯外用綿蠒散貼之○¶
　疳蝕出血者難治¶
　　　痘藥正品(六六/)¶
人參　益元氣生精血復元神補五臟凡痘瘡表散起¶
　脹灌漿收靨始終皆賴之¶
黄茋　固腠理補元氣内托陷下皆用之¶
當歸　生血養血活血止血痘瘡賴以調血凡虚者能¶
　補滯者能行欲其升散當佐以川芎欲其斂附當佐¶
<pb:KR3e0086_WYG_045-45b>¶
　以芍藥¶
熟地黄　痘疹之病形質之病也形質之本在精血熟¶
　地以至静之性以至甘至厚之味實精血形質中第¶
　一品純厚之藥凡痘瘡起發灌漿收斂之用以參茋¶
　配之其功乃倍且其得升紫則能發散得桂附則能¶
　囘陽得參茋則入氣分得歸芍則入血分今見痘家¶
　傷寒家多不用此豈亦古人之未之及耶抑不知四¶
　物湯為可物耶¶
<pb:KR3e0086_WYG_045-46a>¶
生地黄　凉血行血養血治痘瘡血熱血燥凡吐血衂¶
　血痘瘡紅紫及解毒藥中皆宜用之¶
芍藥　可升可降能清能斂治痘瘡血散不歸賴以收¶
　之使附氣分能㵼肝脾之火故止腹之熱痛亦能止¶
　汗¶
川芎　能升能散能引清氣上行頭角以起頭面之痘¶
　能佐參茋以行陽分而解肌表之邪此可為引導通¶
　行之使但性多辛散凡火在上而氣虚者當避之¶
<pb:KR3e0086_WYG_045-46b>¶
白术　健脾利水燥濕温中能補氣故能發痘能固脾¶
　故能止㵼¶
甘草　味甘平得土氣之正故能補中和中而兼達四¶
　臟佐理隂陽惟其甘和而潤故能解剛暴之毒㵼枯¶
　涸之火¶
麥門冬　生津止渇清肺滋隂除煩熱解燥毒痘疹隂¶
　虚而多火者宜之¶
糯米　善滋脾胃益中氣助血生漿能制痘毒不能内¶
<pb:KR3e0086_WYG_045-47a>¶
　攻¶
扁豆　健脾和中養胃止嘔¶
柴胡　發散熱邪㵼肝膽之火解肌開表退往來寒熱¶
升麻　升陽氣達肌表散風寒善走陽明¶
防風　散風熱解表邪舉陷氣佐黄茋能托裏袪毒¶
亁葛　解肌清熱凉散表邪故能止渇¶
荆芥穗　解風熱消瘡毒利肌表退腫清咽亦散頭目¶
　之風邪¶
<pb:KR3e0086_WYG_045-47b>¶
白芷　散風邪逐寒濕止頭疼除搔痒化癰毒善走陽¶
　明故能起頭面之痘亦托肌肉之膿¶
麻黄　隂寒沈滯之邪非此不能散亦痘家之要藥而¶
　人多畏之由不能察也¶
薄荷　散風熱清頭目能利咽喉亦解熱毒¶
羌活　散肌表之毒風利筋骨走經絡故能止周身之¶
　痛¶
官桂　味甘辛能養營解表性温熱能煖血行經凡痘¶
<pb:KR3e0086_WYG_045-48a>¶
　瘡營衛不充而見寒滯者必用此以導達血氣且善¶
　行參茋熟地之功¶
附子　脾腎虚寒元陽大虧凡泄㵼嘔吐不能止寒戰¶
　厥逆不能除者非此不可以益火之源¶
生薑　辟惡氣散寒氣温中氣開脾胃止嘔吐之要藥¶
　若欲理中寒止腹痛則炮乾薑尤勝¶
陳皮　和脾胃達隂陽開痰行氣和胃消脹可降可升¶
山查　消食快胃解利宿滯開導六腑無辛香之耗故¶
<pb:KR3e0086_WYG_045-48b>¶
　可為參术之導引¶
木香　調諸氣和胃行滯止㵼除胸腹痛亦能温中若¶
　氣虛煩熱者不宜輕用¶
丁香　煖胃逐寒順氣止嘔且除腹痛寒滯者不可少¶
　也¶
肉豆䓻　固腸温中行滯止㵼中寒滑泄者最宜之¶
茯苓　利水益脾去濕熱故能止㵼除煩以通津液¶
澤㵼　利水下行能去濕熱以消腫亦導諸藥以降火¶
<pb:KR3e0086_WYG_045-49a>¶
木通　大利小水善泄心與小腸之火能使痘瘡濕熱¶
　之毒從小便而出凡内熱毒盛者宜之若熱退中虚¶
　者不可㮣用¶
桔梗　性咮輕浮能載藥上升清火解毒故治喉痺¶
鼠粘子　性味清凉能潤肺散氣利咽退腫欲解痘疹¶
　熱毒此不可缺¶
紫草　味苦性寒能凉血活血制熱邪解痘毒滑利大¶
　便○程氏曰大抵凡下紫草必下糯米五十粒以制¶
<pb:KR3e0086_WYG_045-49b>¶
　其冷性庶不損胃氣而致泄㵼惟大熱便秘者不必¶
　糯米也¶
蟬退　散風清熱疎邪氣故能解痘瘡之毒風¶
殭蠶　散風消痰解毒尤利咽喉¶
川山甲　性閲而利善通經脉直達病所凡痘有毒盛¶
　而鬱遏不能出者宜此達之然必藉血氣諸藥為之¶
　主而以此為佐引則可¶
犀角　解心火及肝脾之火凡痘中血熱吐衂及焦黒¶
<pb:KR3e0086_WYG_045-50a>¶
　驚搐煩躁不寧等證皆可用之以解熱毒¶
蜂蜜　益脾生津潤燥可結痂亦可落痂¶
硃砂　鎮心氣除熱毒墜痰涎安驚悸定神魂凡心經¶
　痘毒及痰火上壅有餘之證皆宜用之¶
琥珀　安神定志利水鎮驚¶
𤣥參　能解血中之熱清遊火滋肝肺除痘疹之熱毒¶
黄連　解諸熱毒㵼心肝大腸之火¶
滑石　甘凉下降利水道清解六陽之煩熱¶
<pb:KR3e0086_WYG_045-50b>¶
石膏　清肅大寒善降陽明之火凡屬陽明實熱而為¶
　頭痛且腫口瘡咽痛身熱煩渇狂躁便結者非此不¶
　能解¶
連翹　清三焦浮游之火解痘疹癰痬之毒¶
梔子　利小水降脾肺膀胱之火使從小便中出¶
龍膽草　性寒而降大清肝腎之火上退眼目之赤痛¶
　下清足膝之熱腫¶
黄芩　性味輕浮能清肺金大腸之火¶
<pb:KR3e0086_WYG_045-51a>¶
大黄　通壅滯逐瘀血退熱攻堅非有大實證則不可¶
　輕用¶
　　　痘家藥忌(六七/)¶
人參黄茋皆補氣助陽之劑凡痘色白陷者宜用之若¶
　紅紫壯實者用之則血愈熱而毒愈熾紅紫者轉為¶
　枯黒反甚矣¶
白术能燥濕專補氣分亦能閉氣多用則潤氣不行痘¶
　難成漿助陽生火亦難收斂¶
<pb:KR3e0086_WYG_045-51b>¶
茯苓猪苓澤㵼滲泄燥濕能令水氣下行多服則津液¶
　耗散凡隂虚於下而精血不足者當避之¶
川芎　升氣散凡氣虛者不宜多用火浮於上而頭痛¶
　浮腫者忌之¶
生地性寒腸胃虚寒者慎之¶
升麻提氣上衝凡下虚上實氣壅煩躁者忌之¶
柴胡清散而潤利汗多者不宜用脾泄者不宜多用¶
紫草性寒利竅多服成泄㵼脾氣虚者忌之¶
<pb:KR3e0086_WYG_045-52a>¶
鼠粘子通肌滑竅多服恐内損中氣外致表虚¶
蟬退能開肌竅多服恐泄元氣以致表虚¶
麻黄開竅大泄肌表妄用恐表虚氣脱¶
亁葛性凉解肌多用恐致表虚¶
枳殻下氣寛腸多用則損中氣¶
山查散血解結多則傷血陷氣¶
砂仁散氣動氣氣虚者不宜用¶
烏梅酸斂宜散宜行者不宜用¶
<pb:KR3e0086_WYG_045-52b>¶
川山甲鋭性有餘補性不足若任用攻毒而不以王道¶
　為之帥則無異追窮冦而出孤注能善其終者鮮矣¶
人牙性烈發表太過若妄用之則内動中氣外增潰爛¶
訶子龍骨枯礬皆能阻塞肌竅欲通利者宜避之¶
大黄耗削力雄血氣中虛者不可輕用¶
黄連大苦大寒原非厚膓之物泄㵼無火者大忌之¶
山梔黄芩黄栢石膏龍膽草滑石連翹前胡天花粉之¶
　類皆大寒之物非有實火熱毒者不得妄行濫用¶
<pb:KR3e0086_WYG_045-53a>¶
附子亁薑肉桂吳茱萸之類性皆温熱凡煩熱紫黒便¶
　結毒盛者皆不可輕用¶
𤓰蔞仁開結陷氣滑腸凡虚痰虚火及中氣不足而為¶
　喘促脹滿大便不實者皆大忌之¶
桑蟲亦名桑蠶不知剙自何人用以發痘今俗醫以為¶
　竒品競相傳用余嘗遍考本草痘疹諸書皆所不載¶
　及審其性貭不過為隂寒濕毒之蟲耳惟其有毒所¶
　以亦能發痘惟其寒濕所以最能敗脾且發痘者不¶
<pb:KR3e0086_WYG_045-53b>¶
　從血氣而從毒藥痘雖起而中則敗矣此與揠苗者¶
　何異矧以濕毒侵脾弱稚何堪故每見多服桑蟲者¶
　毒發則唇膚俱裂脾敗則泄㵼不止前之既覆後可¶
　鑒矣其奈矇矇者率猶長夜之不醒何蓋其但見痘¶
　之死總未知敗在蟲毒也余欲呼之用斯代柝而并¶
　咎夫作俑者之可恨¶
　　　痘瘡下論列方(六八/)¶
保元湯(痘一/)　　　　　　調元湯(痘二/)¶
<pb:KR3e0086_WYG_045-54a>¶
十全大補湯(補二/十)　　　　調中湯(小/三)¶
五福飲(新補/六)　　　　　　五味異功散(補/四)¶
養中煎(新熱/四)　　　　　　七福飲(新補/七)¶
六味異功煎(新熱/七)　　　　温胃飲(新熱/五)¶
三隂煎(新補/十一)　　　　　　七味異功煎(新因/二二)¶
胃闗煎(新熱/九)　　　　　　五隂煎(新補/十三)¶
六味囘陽飲(新熱/二)　　　　佐闗煎(新熱/十)¶
理中湯(熱/一)　　　　　　　七味白术散(小/七)¶
<pb:KR3e0086_WYG_045-54b>¶
六氣煎(新因/二一)　　　　　　理隂煎(新熱/三)¶
人參白术散(小/七)　　　　　六物煎(新因/二十)¶
四君子湯(補/一)　　　　　　參苓白术散(補五/五)¶
四物湯(補/入)　　　　　　　六君子湯(補/五)¶
金水六君煎(新和/一)　　　　六味丸(補一/二一)¶
五君子煎(新熱/六)　　　　　人參建中湯(補二/六)¶
貞元飲(新補/十九)　　　　　　小建中湯(補二/二)¶
黄茋建中湯(補二/七)　　　　生脉散(補五/七)¶
<pb:KR3e0086_WYG_045-55a>¶
大補元煎(新補/一)　　　　　人參麥門冬散(痘二/三)¶
胃愛散(痘十/九)　　　　　　酸棗仁湯(補八/五)¶
硃砂安神丸(寒一/四二)　　　　團參散(小/十)¶
大和中飲(新和/七)　　　　　七味安神丸(小七/二)¶
參薑飲(新熱/八)　　　　　　小和中飲(新和/八)¶
秘㫖安神丸(小七/一)　　　　益黄散(和十/九)¶
大分清飲(新寒/五)　　　　　加减參蘇飲(痘三/四)¶
養心湯(小五/九)　　　　　　小分中飲(新和/十)¶
<pb:KR3e0086_WYG_045-55b>¶
升麻葛根湯(痘二/六)　　　　寧神湯(小五/七)¶
小柴胡湯(散十/九)　　　　　柴葛桂枝湯(痘三/六)¶
茯神湯(小六/十)　　　　　　柴胡飲子(痘四/二)¶
柴胡麥門冬散(痘二/四)　　　止汗散(小十/一)¶
大連翹飲(寒七/八)　　　　　葛根麥門冬散(痘一/四一)¶
抑扶煎(新熱/十一)　　　　　　紫草飲子(痘六/七)¶
解毒防風湯(痘五/六)　　　　蘇葛湯(痘二/七)¶
大蕪荑湯(小百/八)　　　　　前胡枳殻散(痘九/四)¶
<pb:KR3e0086_WYG_045-56a>¶
柴葛煎(新因/十八)　　　　　　肉豆䓻丸(小五/六)¶
仙方活命飲(外/一)　　　　　五積散(散三/九)¶
疎邪飲(新因/十六)　　　　　　連翹歸尾煎(新因/三二)¶
柴歸飲(新因/十五)　　　　　　敗毒散(散三/六)¶
荆防敗毒散(痘三/一)　　　　雙解散(痘四/一)¶
羌活散(痘三/八)　　　　　　十味羌活散(痘三/八)¶
二陳湯(和/一)　　　　　　　羌活湯(痘四/十)¶
十三味羌活散(痘三/九)　　　橘皮湯(痘九/二)¶
<pb:KR3e0086_WYG_045-56b>¶
白虎湯(寒/二)　　　　　　　人參白虎湯(寒/三)¶
惺惺散(小二/三)　　　　　　化癍湯(寒/三)¶
人參石膏湯(寒/三)　　　　　十宣散(痘十/四)¶
化毒湯(痘五/七)　　　　　　黄連解毒湯(寒/)¶
和胃飲(新和/五)　　　　　　排毒散(痘九/八)¶
葛根解毒湯(痘五/三)　　　　六安煎(新和/二)¶
消毒散(痘四/七)　　　　　　托裏消毒散(痘/六)¶
清膈煎(新寒/九)　　　　　　抽薪飲(新寒/三)¶
<pb:KR3e0086_WYG_045-57a>¶
四味消毒散(痘四/八)　　　　黄芩湯(寒百/五)¶
退火丹(痘八/四)　　　　　　六味消毒散(痘四/九)¶
生犀散(小二/八)　　　　　　益元散(寒百/十二)¶
𤣥參地黄湯(痘八/六)　　　　二妙散(寒一/三四)¶
天水散(寒百/十二)　　　　　　當歸六黄湯(寒六/五)¶
㵼黄散(寒五/七)　　　　　　導赤散(寒一/二二)¶
導赤通氣散(痘八/八)　　　　二仙散(痘二/十)¶
神香散(新相/二十)　　　　　　五苓散(和一/八二)¶
<pb:KR3e0086_WYG_045-57b>¶
射干鼠粘子湯(痘七/七)　　　五徳丸(新熱/十八)¶
四苓散(和一/八七)　　　　　　御藥大半夏湯(和十/一)¶
保和丸(小三/五)　　　　　　八正散(寒百/十五)¶
九味蘆薈丸(小百/十五)　　　　抱龍丸(小八/五)¶
甘桔湯(因一/七五)　　　　　　甘桔清金散(痘八/九)¶
百祥丸(痘九/六)　　　　　　承氣湯(攻/一)¶
四順清凉飲(攻二/五)　　　　(萬/氏)奪命丹(痘八/二)¶
赤金豆(新攻/二)　　　　　　桂枝大黄湯(痘四/三)¶
<pb:KR3e0086_WYG_045-58a>¶
琥珀散(小八/一)　　　　　　三黄丸(攻六/八)¶
(良/方)龍膽㵼肝湯(寒六/二)　　　梅花飲(小八/三)¶
香連丸(寒百/十三)　　　　　　(加/味)龍膽㵼肝湯(寒六/四)¶
㵼青丸(寒一/五)　　　　　　當歸丸(痘九/五)¶
(七/味)龍膽㵼肝湯(寒六/三)　　　通闗散(痘八/五)¶
洗膽散(痘百/七)　　　　　　洗肝明目散(痘百/六)¶
通神散(痘百/十二)　　　　　　蒺藜散(痘百/九)¶
芍藥清肝散(寒六/一)　　　　蟬菊散(痘百/十)¶
<pb:KR3e0086_WYG_045-58b>¶
宻蒙花散(因三/十)　　　　　(仲/景)竹葉石膏湯(寒/五)¶
秦皮散(痘百/十一)　　　　　　茵陳薫法(痘百/十九)¶
(六/味)竹葉石膏湯(寒/六)　　　　雄黄散(痘一/三三)¶
胭脂塗法(痘一/二五)　　　　　(局/方)犀角地黄湯(寒七/九)¶
蕎麥散(痘一/二四)　　　　　　敗草散(痘一/二六)¶
(良/方)犀角地黄湯(寒八/十)　　　百花膏(痘一/二三)¶
黄栢膏(痘百/十三)　　　　　　(㧞/萃)犀角地黄湯(寒八/一)¶
紅綿散(痘七/二)　　　　　　綿蠒散(痘一/三四)¶
<pb:KR3e0086_WYG_045-59a>¶
十一味木香散(痘二/一)　　　金露散(新因/四四)¶
救苦㓕瘢散(痘一/二八)　　　　十二味異功散(痘二/二)¶
(萬/氏)牛黄清心丸(小九/四)¶
　¶
　¶
　¶
　¶
　¶
<pb:KR3e0086_WYG_045-59b>¶
　¶
　¶
　¶
　¶
　¶
　¶
　¶
　景岳全書卷四十五¶
