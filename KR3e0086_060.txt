# -*- mode: mandoku-view; -*-
#+TITLE: 景岳全書
#+DATE: 2015-08-24 23:08:12.874333
#+PROPERTY: ID KR3e0086
#+PROPERTY: BASEEDITION WYG    
#+PROPERTY: JUAN 卷六十
<pb:KR3e0086_WYG_060-1a>¶
欽定四庫全書¶
　景岳全書卷六十¶
　　　　　　　　　　　　明　張介賔　撰¶
　　因陣¶
　　以下眼目方¶
(原/機)當歸補血湯(一/)　治男婦亡血過多以致睛珠疼痛¶
　不能視物羞明酸濇眼光無力眉骨太陽酸痛¶
　　當歸　　熟地黄(各二/錢)白芍藥　　牛膝¶
<pb:KR3e0086_WYG_060-1b>¶
　　白术　　生地黄　　天門冬(各一/錢)川芎¶
　　防風　　炙甘草(各五分/)¶
　水二鍾煎八分稍熱服　如惡心不進食者加生薑¶
　煎¶
益氣聰明湯(二/)　治目中内障初起視覺昏花神水淡¶
　綠色或淡白色久則不睹漸變純白或視物成二等¶
　症并治耳聾耳鳴¶
　　人參　　黄茋(各五錢/)升麻　　　葛根¶
<pb:KR3e0086_WYG_060-2a>¶
　　炙甘草(各三/錢)芍藥　　黄栢(各二錢/)蔓荆子(錢半/)¶
　右毎服四五錢水二鍾煎一鍾臨睡熱服五更再服¶
(東/垣)蔓荆子湯(三/)　治勞倦飲食不節内障眼病此方如¶
　神¶
　　蔓荆子(二錢/半)人參　　黄茋(各一兩/)炙甘草(八錢/)¶
　　黄栢(酒拌炒/四遍)白芍藥(各三錢/)¶
　右㕮咀毎服四五錢水二盞煎一盞去柤臨臥溫服¶
益隂腎氣丸(四/)　治足三隂虧損虚火上炎致目睛散¶
<pb:KR3e0086_WYG_060-2b>¶
　大視物不的或昬花緊澁作痛羞明或卒見非常等¶
　證其功與六味還少丹同類¶
　　熟地(二兩酒/洗)生地　　歸尾(酒洗/)　丹皮¶
　　五味　　山藥　　山茱萸　　柴胡¶
　　茯苓　　澤瀉(各二錢半/)¶
　煉蜜丸桐子大水飛硃砂爲衣毎服五七十丸空心¶
　淡鹽湯下¶
濟隂地黄丸(五/)　治證同上¶
<pb:KR3e0086_WYG_060-3a>¶
　　熟地(倍用/)　山藥　　山茱萸　　　當歸¶
　　枸杞　　　巴㦸肉　麥冬　　　　肉蓯蓉¶
　　五味子　甘菊花(各等分/)¶
　煉蜜丸桐子大毎服七八十丸空心白湯下¶
神效黄茋湯(六/)　方在補陣四九¶
　治目緊縮小及羞明畏日視物不明¶
(局/方)明目地黄丸(七/)　治男婦肝腎俱虚風邪所乘熱氣¶
　上攻翳障目澁多淚¶
<pb:KR3e0086_WYG_060-3b>¶
　　熟地黄　生地黄(各一/斤)牛膝(三兩/)　石斛¶
　　枳殻　　杏仁(去皮尖/炒)防風(各四兩/)¶
　煉蜜丸桐子大毎服七八十丸食前鹽湯下¶
(簡/易)加減駐景丸(八/)　治肝腎氣虚兩目昬暗視物不明¶
　　熟地　　　當歸(各五兩/)兎絲子(酒煮/八兩)枸杞¶
　　車前子(炒/)　五味子(各二/兩)楮實子　　川椒(炒各一/兩)¶
　右爲末煉蜜丸桐子大毎服七八十丸食前溫酒下¶
(東/垣)滋隂地黄丸(九/)　治足三隂虧損虚火上炎致目睛¶
<pb:KR3e0086_WYG_060-4a>¶
　散大視物不的或昬花緊澁作痛羞明兼眵多燥熱¶
　赤爛者　一名乾熟地黄丸¶
　　熟地(一兩/)　歸身(酒制/)　黄芩(各半兩/)天冬(焙/)¶
　　甘草(炙/)　枳壳　　　柴胡　　　五味子(各三/錢)¶
　　人參　　地骨(各二錢/)黄連(三錢/)　生地(酒洗一/兩半)¶
　煉蜜丸桐子大毎服百丸食前茶湯下日三服¶
(謙/甫)還睛散(十/)　治翳膜遮睛昬澁淚出瘀血努肉攀睛¶
　　川芎　　　龍胆草　草决明　　石决明¶
<pb:KR3e0086_WYG_060-4b>¶
　　荆芥穗　　甘菊花　　茺蔚子　楮實子¶
　　白茯苓(各一/兩)白蒺藜(炒/)　木賊　　甘草(各七錢/)¶
　　川椒(炒出汗一錢/)¶
　右爲細末毎服二錢食後茶清調下日三服忌一切¶
　雞魚厚味及蕎麥麪熱物¶
八味還睛散(十一/)　治肝肺停留風熱翳膜遮睛痛澁¶
　眵淚¶
　　白蒺藜(炒去/刺)防風　　甘草　　　木賊¶
<pb:KR3e0086_WYG_060-5a>¶
　　山梔仁(各七/錢)草决明(一兩/炒)青葙子(二錢/半炒)蟬脱(二錢/)¶
　右爲細末毎服二錢食後麥門冬湯調服¶
還睛丸(十二/)　治男婦風毒上攻眼目腫痛怕日羞明¶
　多眵隱澁難開臉眥紅爛瘀肉攀睛或暴赤痛甚又¶
　治偏正頭風頭痛皆有竒效¶
　　白术　　兎絲子(制/)　　青葙子　防風¶
　　羌活　　白蒺藜(炒去/刺)　蜜蒙花　木賊¶
　　炙甘草(等分/)¶
<pb:KR3e0086_WYG_060-5b>¶
　煉蜜丸彈子大毎服一丸細嚼白湯送下空心食前¶
　日二服¶
(止/傳)祖傳固本還睛丸(十三/)　治逺年一切目疾内外翳¶
　膜遮睛風弦爛眼及老弱人目眵多糊迎風冷淚視¶
　物昬花等症悉皆治之¶
　　天門冬(酒浸一宿/另研如泥)麥門冬　　　生地黄(酒浸焙/)¶
　　熟地黄(酒洗各三/兩)人參　　　　白茯苓¶
　　乾山藥　　　枸杞(各兩半/)　　川牛膝(酒洗/)¶
<pb:KR3e0086_WYG_060-6a>¶
　　石斛(酒洗/)　　草决明(微炒/)　　　杏仁(去皮另研/)¶
　　枳殻(麪炒黄/)　兎絲子(酒浸煮/)　　甘菊花(用小金錢/各一兩)¶
　　羊角(細剉取淨/末)烏犀角(剉用/)　　　青箱子(微炒/)¶
　　防風(去蘆各八/錢)五味子(焙乾/)　　　炙甘草¶
　　黄連(去鬚/)　　白蒺藜(取仁/)　　　川芎(各七錢/)¶
　右爲末蜜丸梧子大毎服五七十丸鹽湯下¶
定志丸(十四/)　方在補陣百十七¶
　治陽氣不足眼目不能近視¶
<pb:KR3e0086_WYG_060-6b>¶
地芝丸(十五/)　治目不能逺視但可近視或并不能乃¶
　隂氣不足也宜用此方¶
　　生地黄(四兩/)天冬　　　枳殻(麪炒/)　甘菊花(各二/兩)¶
　煉蜜丸桐子大毎服百丸茶清或溫酒下¶
(東/垣)助陽和血湯(十六/)　治眼發之後猶有上熱白睛赤¶
　色癮澁難開而多眵淚等證¶
　　黄茋　　　當歸(酒洗/)　柴胡　　　炙甘草¶
　　防風(各五分/)升麻(七分/)　白芷(三分/)　蔓荆子(二分/)¶
<pb:KR3e0086_WYG_060-7a>¶
　水煎熱服¶
(東/垣)芎辛散(十七/)　治兩眼風熱晝夜隱澁難開羞明惡¶
　日視物昬暗赤腫而痛¶
　　細辛(二分/)　芎藭　　蔓荆子(各五/分)甘草¶
　　白芷(各一錢/)防風(一錢半/)¶
　右㕮咀水二盞煎一盞臨臥溫服¶
(東/垣)明目細辛湯(十八/)　治兩目發赤微痛羞明畏日怯¶
　風惡燈火多眵隱澁鼻塞流涕津唾稠粘大便微硬¶
<pb:KR3e0086_WYG_060-7b>¶
　　細辛　　麻黄　　　羌活　　　蔓荆子¶
　　防風　　藁本　　　川芎　　　荆芥穗¶
　　白茯苓(各四/分)生地黄　　歸尾(各八分/)花椒(七粒/)¶
　水二鍾煎八分食後臨臥稍熱服¶
决明夜光散(十九/)　治眼目夜昬雖有燈月亦不能視¶
　　石决明　　夜明砂(各二/錢)猪肝(一兩/)¶
　右以藥爲末乃將竹刀切肝爲一片鋪藥於内合定¶
　用麻皮縳之以米泔水一椀用砂鍋煮至半椀臨臥¶
<pb:KR3e0086_WYG_060-8a>¶
　連肝連汁俱服之¶
石斛夜光丸(二十/)　治神水散大昬如霧露眼前黒花¶
　覩物成二久而光不收斂及内障瞳人淡白綠色¶
　　石斛(酒洗五/錢)人參　　生地　　　熟地(酒洗/)¶
　　麥門冬　天門冬　　白茯苓　　防風¶
　　草决明　黄連(酒炒各/一兩)羚羊角(鎊/)　犀角(鎊/)¶
　　川芎　　炙甘草　　枳殻(麪炒/)　青葙子(微炒/)¶
　　五味子(炒/)　肉蓯蓉(酒洗去鱗炙/各五錢)　牛膝(酒洗/)¶
<pb:KR3e0086_WYG_060-8b>¶
　　白蒺藜(炒去/刺)兎絲子(制/)　家菊花　山藥¶
　　杏仁　　枸杞(各七錢/)¶
　右爲末煉蜜丸梧子大毎服三五十丸溫酒鹽湯任¶
　下¶
(東/垣)瀉熱黄連湯(二一/)　亦名黄連飲子　治眼暴發赤¶
　痛¶
　　黄連(酒炒/)　黄芩(酒炒/)龍膽草　生地¶
　　柴胡(各一錢/)升麻(五分/)¶
<pb:KR3e0086_WYG_060-9a>¶
　水煎於午前或飯後熱服¶
(東/垣)黄芩黄連湯(二二/)　治兩眼血熱赤痛¶
　　黄芩　　黄連　　　草龍膽(俱各酒/洗炒)生地(酒洗/)¶
　右等分㕮咀毎用五錢水二盞煎一盞去柤熱服¶
(東/垣)當歸龍膽湯(二三/)　治眼中白翳¶
　　歸身　　龍膽草(酒洗/)黄芩(酒炒/)　黄栢(酒炒/)¶
　　芍藥(各八分/)黄茋　　黄連　　甘草(各五分/)¶
　　防風　　　羌活　　升麻　　柴胡¶
<pb:KR3e0086_WYG_060-9b>¶
　　五味子　　石膏(各五分/)¶
　水二盞煎一盞去柤入酒少許臨臥熱服忌言語¶
芍藥清肝散(二四/)　方在寒陣六一¶
　治赤脉貫睛眵多眊矂緊澁羞明臟腑秘結¶
蟬花散(二五/)　治肝經風熱毒氣上攻眼目赤痛及一¶
　切内外翳障¶
　　蟬蜕　　甘菊花　　　榖精草　羌活¶
　　甘草(炒/)　白蒺藜(炒/)　　草决明　梔子(炒/)¶
<pb:KR3e0086_WYG_060-10a>¶
　　防風　　　蜜蒙花　　荆芥穗　木賊¶
　　川芎　　　蔓荆子　黄芩(各等分/)¶
　右爲末毎服二錢食後茶清調下¶
五味瀉白散(二六/)　治風熱翳膜血筋一切肺熱外障¶
　　當歸　　生地　　　芍藥　　　梔子¶
　　黄芩(各等分/)¶
　毎服三五錢爲散爲湯任服¶
明目羊肝丸(二七/)　治肝虚風熱冷淚赤濇内外瘴眼¶
<pb:KR3e0086_WYG_060-10b>¶
　　黄連(三兩/)　家菊花　龍膽草　　石决明(煆/)¶
　　人參　　　當歸　　熟地　　　枸杞¶
　　麥冬　　　牛膝　　青鹽　　　黄栢¶
　　柴胡　　　防風　　羌活(各八錢/)肉桂(四錢/)¶
　　羯羊肝(一具烙乾爲末/)¶
　右爲末煉蜜丸桐子大毎服三四十丸溫湯下¶
黄連羊肝丸(二八/)　治前證¶
　單用黄連一味同羊肝俱爲末煉蜜丸服○濟生方¶
<pb:KR3e0086_WYG_060-11a>¶
　用生羊肝去筋膜同黄連搗丸桐子大毎服五六十¶
　丸溫水下¶
黄連天花粉丸(二九/)　治兩眼赤痛眵多眊燥緊澁羞¶
　明赤脉貫睛藏府秘結¶
　　黄連(酒炒/)　天花粉　家菊花　　川芎¶
　　薄荷葉　連翹(各一兩/)黄芩　　　梔子(各四兩/)¶
　　黄栢(酒炒六兩/)¶
　右爲細末滴水丸梧子大或用蜜丸毎服五七十丸¶
<pb:KR3e0086_WYG_060-11b>¶
　或百丸食後臨睡茶湯下¶
(局/方)蜜蒙花散(三十/)　治風氣攻注兩眼昬暗眵淚羞明¶
　并暴赤腫翳障¶
　　蜜蒙花　　羌活　　白蒺藜(炒/)　木賊¶
　　石决明(各一/兩)甘菊(三兩/)¶
　右爲末毎服二錢食後茶清調下¶
春雪膏(三一/)　㸃赤眼¶
　　朴硝置豆腐上蒸之待流下者瓦器盛㸃之¶
<pb:KR3e0086_WYG_060-12a>¶
𤣥明春雪膏(三二/)　治時氣熱眼¶
　　𤣥明粉(半兩/)月石(三錢/)　冰片(三分/)¶
　右乳無聲磁礶密收用時㸃二大眥内¶
龍腦黄連膏(三三/)　㸃赤熱眼¶
　　龍腦(一錢/)　黄連(去毛淨酒炒八兩/)¶
　先剉黄連令碎以水四碗貯砂鍋内入連煮至一大¶
　碗攄去滓入薄磁碗内重湯煮成膏半盞許以龍腦¶
　爲引或用時旋入尤妙¶
<pb:KR3e0086_WYG_060-12b>¶
立消膏(三四/)　治浮翳宿障霧膜遮睛¶
　　雪白鹽(淨器中生研如塵/)¶
　右以大燈草蘸鹽少許輕手指定浮翳㸃上凡三次¶
　即沒亦不疼痛¶
黄連甘石散(三五/)　治眼眶破爛畏日羞明¶
　　蘆甘石(制一/斤)黄連(四兩/)　龍腦(量加/)¶
　先以黄連研極細同甘石再研俱用細縐紗篩過收¶
　貯用時取一二兩加入龍腦用井花水調如稠糊臨¶
<pb:KR3e0086_WYG_060-13a>¶
　睡抹敷破爛處不破爛者㸃眼内眥勿使入眼珠内¶
　爲妙¶
黄連人參膏(三六/)　治目赤痒痛¶
　　宣黄連　　人參(各五分或一錢/)¶
　右切碎用水一小鍾同浸飯鍋蒸少頃取出冷定頻¶
　㸃眼角自愈或於臨用時研入冰片少許更妙○一¶
　方但用人乳浸黄連頻㸃眥中抱朴子云治目中百¶
　病○一方用黄連少加生白礬以人乳浸蒸㸃抹眼¶
<pb:KR3e0086_WYG_060-13b>¶
　角大效¶
丹砂散(三七/)　㸃治諸眼皆妙此李時珍方也¶
　　硼砂　　　海螵蛸(去壳/)蘆甘石(上好者煆淬童便七/次飛各一兩)¶
　　硃砂(五錢用此則不粘/)¶
　右爲極細末磁瓶收貯臨用少加冰片研㸃極妙¶
清凉膏(三八/)　治眼目赤腫不能開痛悶熱淚如兩¶
　　生南星　　腦荷葉(各半/兩)荆芥　　百藥煎(如無即/用文蛤)¶
　右各三錢爲末井水調成膏貼眼角上自然清凉¶
<pb:KR3e0086_WYG_060-14a>¶
(正/傳)光明丹(三九/)　治一切風熱上壅兩目赤腫澁痛爛¶
　弦風眼及内外翳障¶
　　製甘石(一兩/)朱砂(一錢/)　硼砂(二錢/)　輕粉(五分/)¶
　　冰片(三分/)　麝香(一分/)¶
　以上用乳鉢研極細收貯爲君○如眼赤腫痛加乳¶
　香沒藥各五分○内外眥障加珍珠五分膽礬二分¶
　○爛弦風眼加銅綠五分黄丹五分○或以諸藥合¶
　一以治諸般眼疾右各研爲細末并一處再研二日¶
<pb:KR3e0086_WYG_060-14b>¶
　用磁器密收勿令泄氣㸃眼絶妙¶
青火金鍼(四十/)　治頭風牙痛赤眼¶
　　火硝(一兩/)　青黛(一錢/)腦荷　　川芎(各五分/)¶
　右爲細末口噙冷水勿嚥用此藥吹鼻¶
赤火金鍼(四一/)　治赤眼頭風冷淚鼻塞耳鳴牙疼¶
　　火硝(一兩/)　川芎　　雄黄　　乳香¶
　　沒藥　　石膏(各一錢/)¶
　右爲細末毎用一二分如前吹鼻三次愈¶
<pb:KR3e0086_WYG_060-15a>¶
吹鼻六神散(四二/)　治眼目暴發赤腫熱淚昬澁及頭¶
　腦疼痛¶
　　熖硝(提淨五/錢)白芷　　雄黄　　　乳香(制/)¶
　　沒藥(制/)　腦荷葉(各一錢/)¶
　右爲細末磁罐收貯左吹左右吹右先令病人口含¶
　水吹之其氣上行須臾覺效頭痛吹法亦然或兩鼻¶
　皆吹之若久患眼疾者不可吹¶
(東/垣)㸃鹽法(四三/)　明目去昬翳大利老眼得補法之¶
<pb:KR3e0086_WYG_060-15b>¶
　良¶
　用海鹽(二斤揀淨/)以百沸湯泡濾取清汁於銀石器¶
　内熬取雪花白鹽磁器盛貯毎早用一錢擦牙以水¶
　漱口用左右手指互以口内鹽津細洗兩眼大小眥¶
　内閉目良久却用水洗面能洞視千里明目堅齒極¶
　妙之法蘇東坡手錄目赤不明昬花老眼惟宜此法¶
　大效¶
洗爛弦風赤眼方(四四/)　一名萬金膏　此藥之效如¶
<pb:KR3e0086_WYG_060-16a>¶
　神人家所不可少無目病則以施人價亷功倍濟人¶
　甚大¶
　　文蛤　　　黄連(去毛淨/)防風　　荆芥穗(各五/錢)¶
　　苦參(四錢/)　銅綠(五分/)¶
　右爲極細末外以薄荷煎湯丸彈子大臨用時以熱¶
　水化開乘熱洗眼日三次立愈神效○一方有當歸¶
　川芎各四錢¶
傅爛弦歌(四五/)¶
<pb:KR3e0086_WYG_060-16b>¶
　爛弦百藥煎爲竒　　　研細湯澄柤去之¶
　熬作稀膏入輕粉　　　鹽湯洗了傅之宜¶
搜風散(四六/)　篐風熱眼及腫痛¶
　　黄連　　大黄　　　朴硝　　　黄丹(等分/)¶
　右爲末以苦參煎湯少加煉過白蜜同調敷眼四弦¶
　甚妙¶
拜堂散(四七/)　傅風赤熱眼倒睫爛弦¶
　　五棓子不拘多少爲末蜜水調敷患處¶
<pb:KR3e0086_WYG_060-17a>¶
湯泡散(四八/)　治肝虚風熱攻眼赤腫羞明漸生翳膜¶
　　杏仁　　防風　　　黄連(去鬚/)　赤芍藥¶
　　歸尾(各半兩/)銅青(二錢/)薄荷葉(三錢/)¶
　右剉散毎用三四錢沸湯泡乘熱先薫後洗冷則再¶
　煖又洗毎日三兩次○一方加白鹽少許閉目沃洗¶
　尤能散血¶
收淚散(四九/)　治風淚不止¶
　　海螵蛸(五分/)冰片(少許/)　綠蘆甘石(一錢/)¶
<pb:KR3e0086_WYG_060-17b>¶
　　右乳極細末㸃大眥角淚即收上二藥以燥濕片¶
　　腦以辛散¶
去星(五十/)¶
　凡胡椒韭菜根橘葉菊葉之類皆可杵爛爲丸用綿¶
　裹塞鼻中觸之過夜則星自下¶
眼目打傷青腫(五一/)¶
　以生半夏爲末水調塗之即愈¶
明目第一方(五二/)　此方始於上陽子以授魯東門左¶
<pb:KR3e0086_WYG_060-18a>¶
　丘明杜子夏左太冲凡此諸賢皆有目疾得此皆愈¶
　　夜省看書一　　減思慮二　　專内視三¶
　　簡外視四　　　晨興遲五　　夜眠早六¶
　凡此六事熬以神火下以氣飲蘊於胸中納諸方寸¶
　修之一時長服不已非但明目亦可延年¶
　　以下耳病方¶
桂星散(五三/)　治風閉耳聾¶
　　官桂　　　川芎　　　當歸　　石菖蒲¶
<pb:KR3e0086_WYG_060-18b>¶
　　細辛　　木通　　　木香　　　白蒺藜(炒去/刺)¶
　　麻黄(去節/)甘草(炙各一/錢)白芷稍　　天南星(煨裂各/錢半)¶
　水二鍾葱白二根紫蘇五葉薑五片煎八分食後服¶
　　一方加全蝎去毒一錢¶
(類/方)復元通氣散(五四/)　治諸氣閉澁耳聾及腹癰便癰¶
　瘡疽無頭者能止痛消腫¶
　　青皮　　橘紅(各四兩/)甘草(炙三寸/)連翹(一兩/)¶
　右爲末熱酒調服一二錢¶
<pb:KR3e0086_WYG_060-19a>¶
補腎丸(五五/)　治腎虚耳聾¶
　　巴㦸(去心/)　乾薑(炮/)　　白芍藥　山茱萸¶
　　人參　　黄茋　　　當歸　　　熟地黄¶
　　逺志(制/)　肉蓯蓉(酒浸/)兎絲子(制/)　蛇牀子¶
　　牡丹皮　附子(炮/)　　石斛　　　細辛¶
　　澤瀉　　桂心　　　甘草(各二兩/)石菖蒲(一兩/)¶
　　茯苓(半兩/)　防風(一兩半/)羊腎(二枚/)¶
　右爲末將羊腎用酒煮研爛仍加酒煮麪糊丸桐子¶
<pb:KR3e0086_WYG_060-19b>¶
　大毎服五七十丸空心鹽酒送下¶
聰明益氣湯(五六/)　治腎虚耳聾¶
　　黄茋(一錢/)　人參　　炙甘草　　當歸(酒洗/)¶
　　白术(各五分/)橘紅　　菖蒲　　防風¶
　　荆芥(各三分/)升麻　　柴胡(各二分/)¶
　右水煎服¶
肉蓯蓉丸(五七/)　方在補陣一五五¶
　治腎虚耳聾¶
<pb:KR3e0086_WYG_060-20a>¶
聤耳明礬散(五八/)　治膿耳¶
　　枯礬　　龍骨(研各二/錢)黄丹(飛錢半/)乾胭脂(七分/)¶
　　麝香(少許/)¶
　右爲細末先須以綿杖纒拭去膿别用綿杖醮藥引¶
　入耳中如無乾胭脂即以濟寧油胭脂同枯礬拌擦¶
　如粉用之○又紅玉散止枯礬乾胭脂麝香三味等¶
　分用○一方單用枯礬吹入即愈¶
聤耳流膿方(五九/)¶
<pb:KR3e0086_WYG_060-20b>¶
　　用菖蒲根水洗淨搗取汁先以綿椗將耳中膿水¶
　　攪淨然後將蒲汁灌入盪洗數次全愈最妙者¶
白龍散(六十/)　治小兒腎熱上衝於耳生膿作痛或因¶
　沐浴水入耳中亦令作膿謂之停耳久而不愈則成¶
　聾¶
　　枯礬　　黄丹　　　龍骨(各五分/)麝香(一分/)¶
　右爲極細末先以綿杖子展盡耳内膿水用藥一字¶
　分摻兩耳日二次勿令風入¶
<pb:KR3e0086_WYG_060-21a>¶
百蟲入耳(六一/)¶
　　用香油滴入耳中即出○本事方用白膠香燒烟¶
　　薫耳中煖即出○一方用葱涕灌入活者即出○¶
　　一法用生薑擦猫鼻其尿自出取尿滴入蟲即出¶
　　或以麻油滴耳則蟲死或以炒芝蔴枕頭則蟲亦¶
　　出但不若猫尿之捷也¶
蜈蚣入耳(六二/)¶
　　用薑汁滴入或韭汁雞冠血滴入俱好¶
<pb:KR3e0086_WYG_060-21b>¶
暴聾灸法(六三/)¶
　　用小蒼术一塊長七分一頭削尖一頭截平將尖¶
　　頭揷入耳内平頭上用筯頭大艾炷灸之輕者七¶
　　壯重者十四壯覺耳内有熱氣則效¶
　又方　用雞心梹榔一個將臍内剜一窩如錢眼大¶
　　實以麝香坐於患耳内上以艾炷灸之不過二三¶
　　次即效¶
塞耳聾(六四/)¶
<pb:KR3e0086_WYG_060-22a>¶
　　用大蒜一瓣一頭剜一坑子以好巴豆一粒去皮¶
　　慢火炮令極熟入在蒜内以新綿裹定塞耳中¶
龍腦膏(六五/)¶
　　龍腦(一分/)　椒目(五分/)　杏仁(去皮二分/)¶
　右杵搗研匀綿裹棗核大塞耳中日二易之¶
杏仁膏(六六/)　治耳中汁出或痛或膿¶
　右用杏仁炒令赤黒研成膏綿裹内耳中日三四度¶
　易之或亂髮裹塞之亦妙¶
<pb:KR3e0086_WYG_060-22b>¶
　一方治耳卒痛或水出用杏仁炒焦爲末葱涎搗和¶
　　爲丸以綿裹塞耳又治耳聾兼有膿¶
通聖散(六七/)¶
　　穿山甲(炙/)　螻蛄(各五分/)麝香(一分/)¶
　右爲細末以葱涎和劑塞耳或用少綿裹塞之或用¶
　葱管盛藥末塞耳中¶
通耳散(六八/)¶
　　磁石(用活者如/豆一塊)　穿山甲(燒存性爲/末一字)¶
<pb:KR3e0086_WYG_060-23a>¶
　右二味用新綿裹塞患耳内口中銜生鐵少許覺耳¶
　内如風雨聲即愈¶
　　以下面鼻方¶
(醫/林)川芎散(六九/)　治風寒鼻塞¶
　　川芎　　　藁本　　細辛　　　白芷¶
　　羌活　　　炙甘草(各一/兩)蒼术(米泔浸五兩/)¶
　右咀毎服三錢水一盞薑三片葱白三寸煎服¶
(濟/生)辛荑㪚(七十/)　治肺虚爲四氣所干鼻内壅塞涕出¶
<pb:KR3e0086_WYG_060-23b>¶
　不已或氣不通不聞香臭¶
　　辛荑　　川芎　　　細辛　　　白芷¶
　　升麻　　　防風　　羌活　　　藁本¶
　　炙甘草　木通(各等分/)　一方有蒼耳子(減半/)¶
　右爲末毎服二錢食後茶清調下¶
溫肺散(七一/)　治閉塞陽明鼻塞¶
　　升麻　　　黄茋　　丁香(各一錢/)羌活¶
　　葛根　　　炙甘草　防風(各五分/)麻黄(不去節/二錢)¶
<pb:KR3e0086_WYG_060-24a>¶
　水二鍾葱白二莖煎八分食逺熱服¶
(千/金)細辛膏(七二/)　治鼻塞腦冷清涕常流¶
　　細辛　　　川芎　　川椒　　　黒附子(炮去/皮臍)¶
　　乾薑　　　呉茱萸(各二/錢半)桂心(三錢/)　皂角屑(錢半/)¶
　右將諸藥用米醋浸過宿次用猪脂二兩熬油入前¶
　藥煎附子色黄爲度以綿蘸藥塞鼻中¶
(三/因)蒼耳散(七三/)　治鼻流濁涕不止名曰鼻淵¶
　　蒼耳子(炒二/錢半)辛荑仁　　薄荷葉(各五/錢)白芷(一兩/)¶
<pb:KR3e0086_WYG_060-24b>¶
　右爲細末毎服二錢葱湯或茶清食後調下¶
神愈散(七四/)　治風熱在肺鼻流濁涕窒塞不通¶
　　細辛白芷與防風　　　羌活當歸半夏芎¶
　　桔梗陳皮茯苓輩　　　十般等分剉和同¶
　　三錢薄荷薑煎服　　　氣息調勾鼻貫通¶
醍醐散(七五/)　治傷風鼻塞聲重¶
　　細辛(半兩/)　川芎(一兩/)　薄荷(一兩半/)川烏(炮去皮/臍)¶
　　白芷　　　甘草(各二兩/)¶
<pb:KR3e0086_WYG_060-25a>¶
　右爲細末毎服一錢葱茶湯或薄荷湯下¶
(良/方)防風湯(七六/)　治鼻塞不聞香臭¶
　　防風　　　麻黄　　官桂(各半兩/)升麻¶
　　木通(各一兩/)梔子(七枚/)　石膏(三兩/)¶
　右㕮咀毎服水一盞煎七分空心溫服¶
(宣/明)防風湯(七七/)　治鼻淵腦熱滲下濁涕不止久而不¶
　已必成衂血之證¶
　　防風(一兩半/)人參　　麥冬　　　炙甘草¶
<pb:KR3e0086_WYG_060-25b>¶
　　川芎　　黄芩(各一兩/)¶
　右爲細末毎服二錢沸湯調服食後日三服¶
荆芥散(七八/)　治肺風酒皶鼻赤疱¶
　　荆芥穗(四兩/)防風　　杏仁(去皮尖/)白蒺藜(炒去/刺)¶
　　殭蠶(炒/)　　炙甘草(各一兩/)¶
　右爲末毎服二錢食後茶清調下¶
(正/傳)腦漏秘方(七九/)　祖傳經驗治鼻中時時流臭黄水¶
　甚者腦亦時痛俗名控腦砂有蟲食腦中¶
<pb:KR3e0086_WYG_060-26a>¶
　　用絲瓜藤近根三五尺許燒存性爲細末酒調服¶
　　之即愈¶
(簡/易)黄白散(八十/)　治鼻齆瘜肉鼻痔等症¶
　　白礬　　　雄黄　　細辛　　　瓜蒂(炒各等/分)¶
　右爲細末以雄犬膽汁爲劑如棗核塞鼻中¶
細辛散(八一/)　治鼻齆有瘜肉不聞香臭¶
　　北細辛　　瓜蒂(等分/)¶
　右爲未綿裹如豆大塞鼻中¶
<pb:KR3e0086_WYG_060-26b>¶
(御/藥)菖蒲散(八二/)　治鼻内窒塞不通不得喘息¶
　　菖蒲　　　皂角(等分/)¶
　右爲細末毎用一錢綿裹塞鼻中仰臥片時¶
輕黄散(八三/)　治鼻中瘜肉¶
　　輕粉　　杏仁(去皮尖/各一錢)雄黄(五錢/)　麝香(少許/)¶
　右四味用乳鉢先研杏仁如泥後入雄麝輕粉同研¶
　極細磁盒收蓋毎有患者不拘逺近於臥時用筋頭¶
　醮米粒許㸃瘜肉上隔一日臥㸃一次半月見效¶
<pb:KR3e0086_WYG_060-27a>¶
雄黄散(八四/)　治鼻齆¶
　　雄黄(五分/)　瓜蒂(二個/)　綠礬(一錢/)　麝香(少許/)¶
　右爲末吹入鼻中¶
千金瘜肉方(八五/)　一名瓜丁散¶
　　瓜蒂　　　華隂細辛(等分/)¶
　爲末綿包少許塞鼻中¶
簡易瘜肉方(八六/)¶
　　用枯白礬爲末以綿胭脂裹塞鼻中數日肉隨落¶
<pb:KR3e0086_WYG_060-27b>¶
白礬散(八七/)　治肺風酒皶鼻等疾¶
　　白礬　　　硫黄　　乳香(各等分/)¶
　爲末綿裹擦之○或用茄汁調敷患處更妙¶
二神散(八八/)　治赤鼻久不瘥¶
　　大黄　　　朴硝(等分/)¶
　爲末津調塗鼻上¶
酒&KR1439;鼻粉痣(八九/)　亦名硫黄散¶
　　硫黄　　　輕粉(各一錢/)杏仁(五分/)¶
<pb:KR3e0086_WYG_060-28a>¶
　右爲末用蜜酒調於臥時塗上早洗去效○或用津¶
　唾調搽更妙○又方只以銅綠爲末晩時切生薑蘸¶
　擦之¶
㸃痣去斑(九十/)¶
　　用石灰水調一碗如稠糊揀好糯米粒全者半置¶
　　灰中半露於外經一宿灰中米色變如水晶若或¶
　　面或手有黒痣黒靨及紋刺者先須鍼頭微微撥¶
　　破置少許水晶者於其上經半日許靨痣之汗自¶
<pb:KR3e0086_WYG_060-28b>¶
　　出乃可去藥且勿着水二三日則愈¶
面鼻雀斑(九一/)　此連子衚衕方¶
　　白芷　　甘菊花(各三錢/去梗)白果(二十個/)紅棗(十五個/)¶
　　珠兒粉(五錢/)猪胰(一個/)¶
　右將珠粉研細餘俱搗爛拌匀外以蜜拌酒釀頓化¶
　入前藥蒸過毎晩搽面早洗去¶
面瘡二方(九二/)¶
　面上暴生瘡　用生杏仁搗爛以雞子清調如煎餅¶
<pb:KR3e0086_WYG_060-29a>¶
　　至夜洗面敷之旦洗去數十次愈¶
　指甲抓破面　用生薑自然汁調輕粉傅破處無痕¶
止鼻衂血(九三/)¶
　　龍骨爲細末吹入鼻中少許即止凡九竅出血者¶
　　用此皆能治之¶
止鼻衂歌(九四/)¶
　　石榴花瓣可以塞　　　蘿蔔藕汁可以滴¶
　　火煆龍骨可以吹　　　水煎茅花可以喫¶
<pb:KR3e0086_WYG_060-29b>¶
　又牆頭苔蘚可以塞　　　車前草汁可以滴¶
　　火燒蓮房可以吹　　　水調鍋煤可以喫¶
鼻衂蒸法(九五/)　治衂如湧泉不止者¶
　　用草紙摺十餘層井花水濕透分髮貼頂心中以¶
　　熱熨斗熨之微熱不妨久之即止¶
鼻塞不通葱熨法(九六/)¶
　　但用葱頭以繩束成一把去根頭實處切成寸長¶
　　一餅先以熨斗烙葱一面令熱置頂心顖㑹穴處¶
<pb:KR3e0086_WYG_060-30a>¶
　　乃以熨斗或火從上熨之俟鼻内作葱氣方住未¶
　　通再作餅熨之○其有嬰兒傷氣鼻塞不能吮乳¶
　　者但用大南星爲末以生薑自然汁和作薄餅用¶
　　兩掌合煖置顖上片時即通¶
硝石散(九七/)　治風邪犯腦患頭痛不可忍不問年歲¶
　　硝石　　　人中白(等分/)冰片(少許/)¶
　右爲末用一字吹入鼻中¶
(良/方)通闗散(九八/)　治卒然牙闗緊急腰背反張藥不能¶
<pb:KR3e0086_WYG_060-30b>¶
　嚥或時毒癰腫鼻塞氣閉等證¶
　　細辛(如無眞者/不用亦可)薄荷葉　　牙皂角(等分/)¶
　右爲細末以紙撚少許入鼻内候得噴啑口開隨進¶
　湯藥○聖惠搐鼻法止用二味無薄荷¶
(陳/氏)通闗散(九九/)　方在痘疹八五¶
　通心經降心火利小便良方¶
擦牙通闗散(一百/)　方在小兒八四¶
　治風搐闗竅不通痰塞中脘留滯百節¶
<pb:KR3e0086_WYG_060-31a>¶
　　以下口舌方¶
(良/方)𤣥參散(百一/)　治滿口并舌生瘡連齒齗爛痛¶
　　𤣥參　　　黄岑　　黄栢　　梔子仁¶
　　大黄　　　前胡　　獨活　　犀角屑¶
　　麥冬　　升麻　　　炙甘草(各等分/)¶
　右爲咀毎服五錢水一鍾半煎七分不拘時溫服¶
𤣥參升麻湯(百二/)　方在外科四八¶
　治口舌生瘡重舌木舌腮頰咽喉腫痛斑疹瘡瘍¶
<pb:KR3e0086_WYG_060-31b>¶
清凉飲子(百三/)　治上焦積熱口舌咽鼻乾燥¶
　　黄芩　　黄連(各二錢/)薄荷　　　𤣥參¶
　　當歸　　芍藥(各錢半/)甘草(一錢/)¶
　水二鍾煎八分不拘時服○大便秘結加大黄二錢¶
清熱化痰湯(百四/)　治上焦有熱痰盛作渴口舌腫痛¶
　　貝母　　　天花　　枳實　　　桔梗(各一錢/)¶
　　黄芩　　黄連(各錢二/分)𤣥參　　　升麻(各七分/)¶
　　甘草(五分/)¶
<pb:KR3e0086_WYG_060-32a>¶
　水煎服¶
甘露飲(百五/)　方在寒陣十¶
　治口舌生瘡咽喉腫痛牙齦潰爛¶
龍胆瀉肝湯(百六/)　方在寒陣六三¶
　治肝火内炙上爲喉口熱瘡下爲小便澁痛等症¶
五福化毒丹(百七/)　方在外科七六¶
　治咽喉牙口瘡毒癰腫¶
(良/方)冰蘖丸(百八/)　治舌瘡口瘡¶
<pb:KR3e0086_WYG_060-32b>¶
　　薄荷葉(蘇州/者)黄栢(等分/)　硼砂(半字/)　冰片(一分/)¶
　右爲末生蜜丸彈子大毎服一丸噙化¶
上清丸(百九/)　治口舌生瘡咽喉腫痛止𠻳清音寛膈¶
　化痰極效¶
　　砂仁　　桔梗(各一錢/)月石(二錢/)　氷片(一分/)¶
　　甘草　　𤣥明粉　　訶子(各一錢/)百藥煎(八錢/)¶
　　蘇州薄荷葉(一兩六錢/)¶
　爲極細末煉蜜丸芡實大臨睡含化一丸○或爲小¶
<pb:KR3e0086_WYG_060-33a>¶
　丸茶清送下¶
硼砂丸(百十/)　治口瘡舌瘡¶
　　寒水石(一兩/)牙硝(四錢/)　硼砂(二錢/)　冰片¶
　　麝香(各一分/)¶
　甘草膏和丸麻子大不時含化一丸津嚥¶
(良/方)聖金散(百十一/)　治舌上出血不止¶
　　黄藥子(一兩/)青黛(一錢/)¶
　右爲細末毎服一錢食後新汲水調下日二服¶
<pb:KR3e0086_WYG_060-33b>¶
金花煎(百十二/)　治舌上出血如簪孔¶
　　黄蘖(三兩/)　黄連(五錢/)　梔子(二十枚/)¶
　右咀以水二升浸一宿煮三沸去滓頓服○一方用¶
　酒浸煮¶
飛礬散(百十三/)　治木舌漸腫大滿口若不急治即殺¶
　人¶
　　白礬(飛/)　　百草霜(等分/)¶
　右爲細末捻糟茄自然汁調服若口噤灌之妙¶
<pb:KR3e0086_WYG_060-34a>¶
寸金散(百十四/)　治心經煩熱動血妄行舌上出血不¶
　止¶
　　新蒲黄(三錢/)新白麪(三錢/)牛黄(五分研/)腦荷(五分研/)¶
　右研匀毎服一錢生藕汁調服食後亦可摻舌上¶
黄蘗散(百十五/)　治舌出血不止名曰舌衂¶
　　黄蘖(不拘多少塗蜜慢火炙焦爲末/)¶
　右毎服二錢溫米飲調下¶
舌上出血(百十六/)　重出¶
<pb:KR3e0086_WYG_060-34b>¶
升麻黄連丸(百十七/)　治多食肥甘口臭穢惡¶
　　升麻(半兩/)　黄連　　黄芩(酒炒/)　生薑¶
　　檀香　　甘草(各二錢/)青皮(半兩/)¶
　右爲細末湯泡蒸餅丸彈子大毎服一丸不拘時細¶
　嚼白湯下¶
丁香丸(百十八/)　治口臭穢¶
　　丁香(二錢/)　川芎(二錢/)　白芷(五分/)　炙甘草(一錢/)¶
　右爲末煉蜜丸彈子大綿裹一丸噙化¶
<pb:KR3e0086_WYG_060-35a>¶
應手散(百十九/)　治傷寒舌出寸餘連日不收¶
　　梅花冰片¶
　爲末搽舌上應手而收重者須用一錢方收¶
隂陽散(百二十/)　亦名赴筵散　治口瘡效¶
　　黄連(一兩/)　乾薑(炒黒三錢/)¶
　爲細末乾摻口瘡上涎出即愈¶
(外/科)隂陽散(一二一/)　方在外科一三三¶
　治瘡屬半隂半陽者¶
<pb:KR3e0086_WYG_060-35b>¶
綠雲散(一二二/)　治口瘡爛臭久不愈¶
　　黄蘖(蜜炙/)　青黛(等分/)¶
　右爲細末臨臥用少許摻舌嚥津妙¶
細辛黄蘖散(一二三/)　治口舌瘡¶
　　黄蘖　　　細辛(等分/)¶
　右爲末傅之或摻舌上吐涎水再傅須旋合之¶
白蠶黄蘖散(一二四/)　治口糜¶
　　黄蘖(蜜炙/)　白殭蠶(直者新瓦上烙乾斷絲/)¶
<pb:KR3e0086_WYG_060-36a>¶
　右爲細末用少許敷瘡上吐涎¶
蓬砂散(一二五/)　治口瘡¶
　　蓬砂　　　青黛　　龍腦薄荷　石膏(煆各等/分)¶
　右爲極細末毎用少許臨臥傅口中¶
黄連朴硝散(一二六/)　治口瘡絶妙¶
　　黄連　　朴硝　　白礬(各五錢/)薄荷葉(一兩/)¶
　右爲粗末用臘月黄牛膽將藥入膽内風前掛兩月¶
　取下如遇口瘡旋將藥研細敷之去其熱涎即愈¶
<pb:KR3e0086_WYG_060-36b>¶
栁葉散(一二七/)　治熱毒口瘡¶
　　黄栢(炒/)　　蒲黄　　青黛(眞者/)　人中白(煆/)¶
　右等分爲末敷之¶
摻口瘡(一二八/)¶
　　天竺黄　　月石(等分/)　冰片(少許/)¶
　爲末摻之¶
碧雪(一二九/)　治一切熱壅口舌生瘡舌强腮腫咽喉¶
　腫痛等症¶
<pb:KR3e0086_WYG_060-37a>¶
　　蒲黄　　青黛　　　硼砂　　　熖硝¶
　　甘草(等分/)¶
　右爲細末毎用少許摻舌上細細嚥下或飲凉水送¶
　下頻用之效或用砂糖丸芡實大毎服一丸噙化下¶
　咽妙¶
絳雪(百三十/)　治口瘡舌瘡咽喉腫痛¶
　　硼砂(一錢/)　硃砂(三錢/)馬牙硝　　寒水石(飛各/二錢)¶
　　冰片(半字/)¶
<pb:KR3e0086_WYG_060-37b>¶
　右爲細末毎用一字摻舌上嚥亦不妨喉痛者吹入¶
　咽中¶
孫眞人口瘡方(一三一/)¶
　　單用朴硝含之甚良¶
皂角散(一三二/)　治重舌喉痺¶
　　皂角(不蛀者四五挺/去皮核炙焦)　荆芥穗(二錢/)¶
　右爲細末以米醋調塗腫處¶
千金口臭方(一三三/)　亦治舌上出血如簪孔¶
<pb:KR3e0086_WYG_060-38a>¶
　　用香薷一把以水一斗煮取三升稍稍含潄嚥之¶
(聖/惠)口齒方(一三四/)　治口臭穢及齒慝腫痛¶
　　用北細辛一兩煮取濃汁熱𠻳冷即吐之立效¶
　　以下齒牙方¶
(東/垣)神功丸(一三五/)　治多食肉人口臭不可近牙齒疳¶
　蝕牙齗肉脱血出并治血崩血痢腸風下血及逆氣¶
　上行等證¶
　　黄連(酒洗/)　砂仁(各五錢/)生地　　　甘草(各三錢/)¶
<pb:KR3e0086_WYG_060-38b>¶
　　當歸　　　木香　　藿香葉　　升麻¶
　　蘭葉(各一錢無亦可/)¶
　右爲末以湯浸蒸餅和丸綠豆大毎服百丸或二百¶
　丸白湯食逺服¶
(東/垣)清胃散(一三六/)　方在寒陣五四¶
　治齒齦潰爛喜冷惡熱¶
(秘/騐)清胃飲(一三七/)　方在寒陣五六¶
　治一切風熱牙床腫痛出血動搖¶
<pb:KR3e0086_WYG_060-39a>¶
(三/因)安腎丸(一三八/)　治腎虚牙齒腫痛¶
　此與局方安腎丸同但少肉桂茯苓二味方在熱陣¶
　一六七¶
(直/指)立效散(一三九/)　治牙痛不可忍痛連頭腦頂背微¶
　惡寒飲大惡熱飲¶
　　防風(一錢/)升麻(七分/)炙甘草　　細辛葉(各三/分)¶
　　草龍膽(酒洗四分/)¶
　右用水一鍾煎五分去滓以匙抄在口中煠痛處少¶
<pb:KR3e0086_WYG_060-39b>¶
　時立止如多惡熱飲更加草龍膽一錢此法不定宜¶
　隨寒熱多少臨時加減○若惡風作痛須去草龍膽¶
　加草豆&KR0371;黄連各五分累用得效¶
細辛煎(百四十/)　治牙齒腫痛不可忍及口氣臭¶
　　用北細辛一味煎濃汁乘熱噙𠻳良久吐之極妙¶
驅毒散(一四一/)　治熱毒上攻宣露出血牙齦腫痛不¶
　可忍¶
　　屋遊　此即瓦上青苔不拘多少洗淨¶
<pb:KR3e0086_WYG_060-40a>¶
　右用水煎湯澄清入鹽一撮頻頻𠻳之¶
(御藥/院)丁香散(一四二/)　治牙齒痛¶
　　丁香　　　蓽撥　　蝎稍　　　大椒¶
　右等分爲末毎用少許擦於患處¶
(選/要)芫花散(一四三/)　治風蟲諸牙痛¶
　　芫花　　細辛　　　川椒　　　蘄艾¶
　　小麥　　　細茶(等分/)¶
　右咀水一鍾煎七分溫潄之日三四次吐涎出即愈¶
<pb:KR3e0086_WYG_060-40b>¶
如神散(一四四/)　治風牙蟲牙攻蛀疼痛牙齒動搖連¶
　頰浮腫¶
　　川椒(炒出汗/)蜂房(炙/)¶
　右等分爲細末毎用二錢水煎數沸熱潄即止¶
赴筵散(一四五/)　治風蟲牙痛¶
　　良薑　　　草烏　　　細辛　　荆芥穗¶
　右等分爲末擦牙有涎吐之¶
蟾酥膏(一四六/)　治風蛀諸牙疼痛¶
<pb:KR3e0086_WYG_060-41a>¶
　　蟾酥(少許/)　巴豆(去油研/如泥)杏仁(燒焦/)¶
　右共研如泥以綿裹如粟米大若蛀牙塞入蛀處風¶
　牙塞牙縫中吐涎盡愈¶
蟲牙痛(一四七/)¶
　　蒼耳　　　艾　　　小麥　　　花椒¶
　　芫花　　　黒豆¶
　煎熬屢敷之即愈¶
韭子湯(一四八/)　治蟲牙¶
<pb:KR3e0086_WYG_060-41b>¶
　　用韭菜子一撮以碗足盛之用火燒烟外用小竹¶
　　梗將下截劈爲四開以紙糊如喇叭様引烟薫其¶
　　蛀齒○如下牙蛀者以韭子煎濃湯潄之蟲自出¶
端竹堂方(一四九/)　治蟲牙疼痛不已¶
　　用天仙子不拘多少燒烟以竹筒抵牙引烟薫之¶
　　其蟲即死¶
巴豆丸(百五十/)　治蟲牙疼痛蝕孔空虚¶
　　巴豆(一枚/)　花椒(五十粒細研/)¶
<pb:KR3e0086_WYG_060-42a>¶
　右爲極細末飯丸黍米大綿包塞蛀孔¶
藜蘆散(一五一/)　治蟲牙疼痛¶
　　用藜蘆爲末塞牙孔中勿令嚥汁有涎吐之大有¶
　　神效¶
北&KR0037;丹(一五二/)　治走馬牙疳¶
　　用北棗去核毎個内入信一釐燒存性研細毎以¶
　　些少傅患處¶
青金散(一五三/)　治走馬牙疳蝕損唇舌腐臭牙落其¶
<pb:KR3e0086_WYG_060-42b>¶
　效如神¶
　　銅綠　　　砒霜(等分/)¶
　右爲細末毎用些少傅患處¶
三仙散(一五四/)　治走馬牙疳一時腐爛即死¶
　　銅綠(三分/)　麝香(一分/)　婦人溺桶中垢(白者火/煆一錢)¶
　右爲極細末傅齒上不可太多¶
射礬散(一五五/)　治走馬牙疳危惡證候¶
　　射香(少許/)　膽礬(一錢/)　銅綠(半兩/)　白礬(生用五/分)¶
<pb:KR3e0086_WYG_060-43a>¶
　右爲細末傅牙患處¶
神授丹(一五六/)　治牙疳¶
　　枯礬(七分/)　白㲭灰(三分/)麝香(一分/)¶
　爲末以竹管吹瘡上¶
黄連散(一五七/)　治齒齗間出血喫食不得¶
　　黄連　　　白龍骨　馬牙硝(各一/錢)枯礬(五分/)¶
　　冰片(半分/)¶
　右爲細末毎用少許傅牙根下¶
<pb:KR3e0086_WYG_060-43b>¶
雄黄麝香散(一五八/)　治牙斷腫爛出血¶
　　雄黄(一錢半/)銅綠　　輕粉　　黄連¶
　　黄丹(炒各一/錢)血竭　　枯礬(各五分/)麝香(一分/)¶
　右爲細末研匀毎用些少傅患處¶
齒縫出血(一五九/)¶
　右用紙絍子蘸乾蟬酥少許于血出處按之立止¶
固齒雄鼠骨散(百六十/)　治腎水不足牙齒浮動脱落¶
　或縫中痛而出血或但動不痛者¶
<pb:KR3e0086_WYG_060-44a>¶
　　雄鼠骨　　當歸　　　没石子　熟地¶
　　榆皮　　　青鹽　　　細辛(等分/)¶
　右爲細末用綿紙裹條扱牙床上縫中則永固不落¶
　矣¶
(秘/方)雄鼠骨散(一六一/)　治牙落可以重生¶
　　雄鼠骨(一具/)　生打活雄鼠一個剝去皮雜用鹽¶
　　水浸一時炭火上炙肉自脱落取骨炙燥入衆藥¶
　　内同研爲末¶
<pb:KR3e0086_WYG_060-44b>¶
　　香附　　白芷　　　川芎　　　桑葉(晒乾/)¶
　　地骨皮　(闕/)　　　　蒲公英　　青鹽¶
　　川槿皮　旱蓮草¶
　右爲末擦牙百日復出固齒無不效¶
(良/方)荆槐散(一六二/)　治牙宣出血疼痛不止¶
　　荆芥穗　　槐花¶
　右等分爲末擦牙患處¶
石膏升麻散(一六三/)　治陽明風熱流注齒牙腫痛出¶
<pb:KR3e0086_WYG_060-45a>¶
　血化爲膿汁等證¶
　　石膏　　羊脛骨灰　地骨皮　　升麻¶
　右等分爲末毎用少許擦牙齒根上○或加麝香少¶
　許更妙¶
薑黄散(一六四/)　治牙疼不可忍¶
　　薑黄　　白芷　　　細辛(等分/)¶
　右爲粗末擦患處須臾吐涎以鹽湯潄口面赤腫者¶
　去薑黄加川芎其腫立消¶
<pb:KR3e0086_WYG_060-45b>¶
(濟/生)香鹽散(一六五/)　牢牙去風¶
　　大香附(炒焦黑三兩/)青鹽(一兩半/)¶
　右爲末如常擦牙乃鐵瓮先生良方¶
(子/和)牙宣散(一六六/)¶
　　良薑　　胡椒　　　蓽撥　　　細辛¶
　　乳香　　麝香　　　雄黄　　青鹽(下四味/各另研)¶
　右等分爲細末先以溫水潄淨牙後以藥末擦患處¶
　追出涎沫吐之潄十餘次痛立止忌油鹽二日¶
<pb:KR3e0086_WYG_060-46a>¶
槐鹽鹽(一六七/)　治食甘甜過多牙痛¶
　　食鹽　　　青鹽　　　槐枝(一斤切斷用水五/碗煎一碗聽用)¶
　右將二鹽先炒乾乃入槐枝湯煮乾取起爲末用鉛¶
　盒盛擦牙固齒最妙¶
椒鹽散(一六八/)　治牙痛用清凉藥不效或反甚者宜¶
　從此以治¶
　　川椒　　　青鹽　　蓽撥　　　薄荷¶
　　荆芥穗　　細辛　　潮腦¶
<pb:KR3e0086_WYG_060-46b>¶
　右爲末擦痛牙處或煎湯潄之亦可¶
宣風牢牙散(一六九/)　駐顔補腎牢牙固齒¶
　　細辛　　青鹽(各七錢/)當歸(酒洗/)　川芎(各一兩/)¶
　右爲末毎用少許清晨擦牙滿口潄良久連藥嚥下¶
　或先以溫水潄口淨然後擦而嚥之亦可¶
(萬/氏)青白散(百七十/)　治一切牙疼固齒¶
　　青鹽(二兩/)　食鹽　　川椒(煎汁各四兩/)¶
　右以椒汁拌鹽炒乾爲末擦牙永無齒疾以潄水洗¶
<pb:KR3e0086_WYG_060-47a>¶
　面目亦無疾此藥極妙¶
御前白牙散(一七一/)¶
　　石膏(四兩另/研)大香附(一兩/)白芷(七錢半/)甘松¶
　　三奈　　藿香　　　沉香　　川芎¶
　　零陵香(各三/錢半)細辛　　防風(各半兩/)¶
　右爲細末先以溫水潄口次擦之妙¶
(東/垣)白牙散(一七二/)¶
　　升麻(一錢/)　羊脛骨灰(二錢/)軟石膏(三錢/)¶
<pb:KR3e0086_WYG_060-47b>¶
　　白芷(七分/)　麝香(少許/)¶
　右爲細末先以溫水潄口次擦之妙¶
道藏經方(一七三/)　治牙齒動摇血出不止¶
　　用白蒺藜不拘多少搗爲細末毎日擦牙及患處¶
　　最妙¶
取牙不犯手(一七四/)¶
　　草烏　　　蓽撥(各錢半/)川椒　　細辛(各三錢/)¶
　右爲細末毎用少許㸃在患牙内外一時其牙自落¶
<pb:KR3e0086_WYG_060-48a>¶
　　以下咽喉方¶
(局/方)甘桔湯(一七五/)　治一切風熱上壅咽喉腫痛○錢¶
　氏方用甘草二錢苦梗一錢¶
　　甘草(二錢/)　桔梗(四錢/)¶
　水二鍾煎八分食後服○此方加荆芥穗二三錢三¶
　因方即名荆芥湯尤效¶
(拔/萃)甘桔湯(一七六/)　治熱腫喉痺¶
　　甘草　　　桔梗　　薄荷　　　連翹¶
<pb:KR3e0086_WYG_060-48b>¶
　　黄芩(各等分/)¶
　水二鍾加竹葉煎服○一方有山梔子¶
加味甘桔湯(一七七/)　方在痘疹九十¶
　治咽喉腫痛¶
(醫/林)訶子甘桔湯(一七八/)　治火盛失音¶
　　訶子(四個半/生半煨)桔梗(一兩五錢/半生半炒)甘草(二寸半生半炙/)¶
　右咀分二服毎服水一鍾童便一鍾煎八分食後溫¶
　服¶
<pb:KR3e0086_WYG_060-49a>¶
清咽利膈散(一七九/)　治咽喉腫痛痰涎壅盛¶
　　防風　　　金銀花　　荆芥　　　薄荷¶
　　桔梗　　　黄芩　　　黄連(各一錢/半)山梔¶
　　連翹　　　𤣥參　　　大黄　　　朴硝¶
　　牛蒡子(炒研/)甘草(各七分/)¶
　水二鍾煎一鍾食逺服¶
消梨飲(百八十/)　治喉痺¶
　　單用消梨汁頻頻飲之或將梨削浸凉水中頻頻¶
<pb:KR3e0086_WYG_060-49b>¶
　　飲之尤妙此物大解熱毒○或南方少梨之處但¶
　　擇好蘿蔔杵汁加𤣥明粉徐飲大效¶
(醫/林)透天一塊冰(一八一/)　治一切風熱喉痺口舌生瘡¶
　頭目不清痰涎壅盛¶
　　黄連(二錢/)　腦荷　　月石　　　㯽榔¶
　　蒲黄　　　甘草(各一錢/)荆芥穗　黄栢(各五分/)¶
　　冰片(半分或/一分)白砂糖(半兩/)¶
　右爲細末煉蜜爲丸芡實大毎服一丸噙化¶
<pb:KR3e0086_WYG_060-50a>¶
靛花丸(一八二/)　治纒喉風聲不出¶
　　靛花　　　薄荷葉(蘇州者/)¶
　右等分爲細末煉蜜丸彈子大毎服一丸臨睡噙化¶
(醫/林)杏仁煎(一八三/)　治欬嗽暴重聲音不出¶
　　杏仁(泡去皮尖/研如泥)冬蜜　薑汁　　　砂糖(各一小/盞)¶
　　木通　　桑白皮(去赤/皮炒)貝母　　紫苑茸¶
　　北五味(各一/兩)石菖蒲　欵冬蕋(各半兩/)¶
　右將後七味爲咀用水五升煎半去滓入杏蜜薑糖¶
<pb:KR3e0086_WYG_060-50b>¶
　四味合和微火煎取一升半毎服三合兩日夜服之¶
(三/因)蜜附子(一八四/)　治隔陽咽閉吞吐不通及臟寒閉¶
　塞等證¶
　　用大附子一枚去皮臍切作大片用蜜塗炙令黄¶
　　含口中嚥津甘味盡再塗蜜炙用或易之○或用¶
　　炮附子以唾津調塗脚心○一方用肉桂含之¶
牛黄益金散(一八五/)　治虚火炎上傷肺咽喉生瘡破¶
　爛¶
<pb:KR3e0086_WYG_060-51a>¶
　　黄栢　爲末用蜜丸炙數次以熟爲度另研爲極¶
　　　細末¶
　　白硼砂　　白殭蠶(凈各/錢半)牛黄(三分/)¶
　右用蜜調如稀糊塗敷患處或丸如龍眼大含化嚥¶
　之○按此方必加冰片半分方妙¶
(秘/方)三黄丸(一八六/)　治喉痺極佳¶
　　大黄　　黄連　　　黄芩(各一兩/)黄藥子¶
　　白藥子(各七/錢半)黄栢　　山豆根　　苦參(各三錢/)¶
<pb:KR3e0086_WYG_060-51b>¶
　　月石　　京墨(各錢半/)麝香(少許/)　冰片(五分/)¶
　右爲末猪胆調甑内蒸三次臨後入片射硼砂爲丸¶
　豆大噙化一丸津嚥日夜常噙勿脱藥味方妙¶
人參平補湯(一八七/)　治腎虚聲啞不出¶
　　人參　　川芎　　　當歸　　　熟地黄¶
　　白芍藥　白茯苓　　兎絲子(制/)　杜仲(制/)¶
　　北五味子　白术　　　巴㦸(去心/)　半夏麯¶
　　橘紅(各半兩/)牛膝(酒洗/)　破故紙(炒/)　益智仁¶
<pb:KR3e0086_WYG_060-52a>¶
　　葫蘆巴(炒/)　炙甘草(各二/錢半)石菖蒲(一錢半/)¶
　右咀毎服五錢薑五片棗二枚煎七分吞山藥丸百¶
　餘粒○凡五鼓後腎氣開時不得欬唾言語再進上¶
　藥則功效勝常¶
百合丸(一八八/)　治肺燥失聲不語¶
　　百合　　百藥煎　杏仁(去皮尖/)訶子¶
　　薏苡仁(等分/)¶
　右爲末雞子清和丸彈子大臨臥噙化或用蜜丸亦¶
<pb:KR3e0086_WYG_060-52b>¶
　妙¶
(秘/方)竹衣麥門冬湯(一八九/)　治一切勞瘵痰𠻳聲啞不¶
　出難治者服之神效¶
　　竹衣(取金竹内衣/膜鮮者一錢)　竹茹(彈子大一丸即金/竹青皮也括取之)¶
　　竹瀝(即取金/竹者)麥冬(二錢/)甘草　　橘紅(各五分/)¶
　　白茯苓　桔梗(各一錢/)杏仁(七粒去皮尖研/)¶
　右咀水一鍾半加竹葉十四片煎七分入竹瀝一盃¶
　和匀服¶
<pb:KR3e0086_WYG_060-53a>¶
射干丸(百九十/)　治懸癰腫痛咽喉不利¶
　　射干　　炙甘草(各半/兩)川升麻　川大黄¶
　　木别仁(各二/錢半)杏仁(去皮尖雙仁麩炒微黄半兩/)¶
　右爲細末煉蜜丸小彈子大常含一丸津嚥¶
(醫/本)鐵&KR0327;丸(一九一/)　治謳歌動火失音不語者神效¶
　　薄荷葉(四兩/)連翹　　桔梗　　甘草(各二兩/半)¶
　　訶子(煨/)　　大黄(酒蒸/)砂仁(各一兩/)川芎(一兩半/)¶
　　百藥煎(二兩/)¶
<pb:KR3e0086_WYG_060-53b>¶
　右爲細末雞子清和丸彈子大臨臥噙化一丸或煉¶
　蜜丸亦可¶
(三/因)雄黄解毒丸(一九二/)　治急喉風雙蛾腫痛湯藥不¶
　下¶
　　雄黄(飛/)　鬱金(各一兩/)巴霜(十四枚/)¶
　右爲末醋糊丸綠豆大熱茶清下七丸吐出頑涎即¶
　甦不吐再服大效如口噤以物斡開灌之下咽無有¶
　不活者○如小兒驚熱痰涎壅塞或二丸三丸量大¶
<pb:KR3e0086_WYG_060-54a>¶
　小與之○一法以此丸三粒用醋磨化灌之其痰立¶
　出尤妙¶
(三/因)玉鑰匙(一九三/)　治風熱喉痺及纒喉風¶
　　月石(五錢/)　牙硝(一兩半/)白殭蠶(一錢/)冰片(一字/)¶
　右爲細末毎用五分以竹管吹入喉中立愈○此方¶
　加雄黄二錢即名金鑰匙¶
(濟/生)二聖散(一九四/)　治纒喉風急喉痺¶
　　膽礬(二錢半/)白殭蚕(炒半兩/)¶
<pb:KR3e0086_WYG_060-54b>¶
　爲細末用少許吹入喉中¶
(秘/方)奪命散(一九五/)　治急喉風¶
　　白礬(枯/)　　殭蠶(炒/)　　月石　　　皂角(炙烟盡/各等分)¶
　爲細末毎用少許吹喉中痰出即愈¶
馬牙硝散(一九六/)　治喉癰及傷寒熱後咽痛閉塞不¶
　通毒氣上衝¶
　　馬牙硝細研毎服一錢綿裹含嚥津以通爲度¶
燒鹽散(一九七/)　治喉中懸癰垂長咽中妨碍¶
<pb:KR3e0086_WYG_060-55a>¶
　　燒鹽　　　枯礬(各等分/)¶
　右和匀研細以筯頭蘸㸃即消¶
(寳/鑑)開闗散(一九八/)　治喉風氣息不通¶
　　白殭蠶(炒去/絲嘴)枯白礬(等分/)¶
　右爲細末毎服二三錢生薑蜜水調下細細飲之¶
七寳散(一九九/)　治喉閉及纒喉風¶
　　殭蠶(直者/十個)　硼砂　　雄黄　　　全蝎(十個全/者去毒)¶
　　明礬　　牙皂(一挺去皮/弦各一錢)膽礬(五分/)¶
<pb:KR3e0086_WYG_060-55b>¶
　右爲細末毎用一字吹入喉中即愈¶
破闗丹(二百/)　治乳蛾喉閉纒喉風等證¶
　　硼砂末(五錢/)霜梅肉(一兩搗爛/)¶
　右二味和匀丸芡實大毎服一丸噙化嚥下内服荆¶
　防敗毒散¶
通氣散(二百一/)　方在外科八十¶
　治時毒腫甚咽喉不利取啑以泄其毒¶
　　以下諸毒方¶
<pb:KR3e0086_WYG_060-56a>¶
紫金錠(二百/)二　一名神仙太乙丹　一名玉樞丹○¶
　一名萬病解毒丹○解除一切中毒積毒蟲毒蠱毒¶
　菌蕈砒石死牛死馬河肫等毒及時行瘟疫山嵐瘴¶
　氣喉閉喉風顚邪鬼氣狂亂迷死牙闗緊急小兒急¶
　驚等證凡行兵興役之處尤不可無¶
　　文蛤(搥破/)洗焙淨末三兩¶
　　山茨菰　去皮淨末二兩¶
　　千金子　去油取霜一兩¶
<pb:KR3e0086_WYG_060-56b>¶
　　紅牙大㦸　去蘆焙乾爲末一兩五錢¶
　　麝香　　另研三錢¶
　右用糯米煮濃飲爲丸分作四十錠毎服半錠用井¶
　花水或薄荷湯磨服利一二次用粥止之若治癰疽¶
　惡毒湯火蛇蟲犬獸所傷以東流水磨服并敷患處¶
　○如治癲邪鬼氣鬼胎卛急疼痛須煖酒磨服○凡¶
　修合時日須用端午七夕重陽或天德月德日於淨¶
　室焚香修制凡竒怪之病屢用如神效驗不可盡述¶
<pb:KR3e0086_WYG_060-57a>¶
　醫家大家皆不可一日無之¶
(三/因)解毒丸(二百三/)　　治誤食毒草或中蠱毒并百物毒¶
　救人於必死¶
　　板藍根(洗淨晒/乾四兩)貫衆(去毛/)青黛(研/)　生甘草(各一/兩)¶
　右爲末煉蜜丸桐子大另以青黛爲衣如稍覺精神¶
　恍惚即是誤中諸毒急取十五丸嚼爛用新汲水送¶
　下即解或用水浸蒸餅丸尤佳¶
藍根散(二百四/)　解毒藥熱藥諸毒¶
<pb:KR3e0086_WYG_060-57b>¶
　　藍根(剉一握/)蘆根(剉一握/)綠豆(三錢研/)澱脚(一合研/)¶
　右先將二根以水一碗煎至七分去滓次入後藥和¶
　匀分三服或一二服利下惡物不用再服¶
白扁豆飲(二百五/)　解諸毒入腹及砒毒¶
　　用白扁豆不拘多少爲細末入青黛等分細研再¶
　　入甘草末少許巴豆一枚去殻不去油别研爲細¶
　　末取一半入藥内外以砂糖一大塊用水化開和¶
　　藥共成一大盞飲之毒隨利去後却服五苓散之¶
<pb:KR3e0086_WYG_060-58a>¶
　　類¶
八毒赤丸(二百六/)　方在攻陣百四¶
　治一切邪崇鬼疰等毒¶
飲食中毒(二百七/)¶
　　凡中飲食毒而覺煩熱脹滿者急用苦參三兩苦¶
　　酒一升半煮半沸陸續飲之吐食出即瘥○或以¶
　　水煮亦得○或用犀角湯亦可解¶
中酒毒(二百八/)　飲酒中毒者經日不醒是也謂之中¶
<pb:KR3e0086_WYG_060-58b>¶
　酒¶
　　黑豆一升煮汁溫服一盞不過三盞即愈¶
解麪毒(二百九/)¶
　　只以蘿蔔生啖之或搗汁服之麥麪大熱蘿蔔能¶
　　解其性或用大蒜嚼食之亦善解麪毒¶
解一切食毒(二百十/)　解一切飲食之毒及飲酒不知¶
　中何毒卒急無藥可解者¶
　　薺苨　　　生甘草(各二兩/)¶
<pb:KR3e0086_WYG_060-59a>¶
　右剉細以水五盞同煎取二盞停冷去滓分三服○¶
　一方加蜜少許同煎服之解一切毒¶
食魚中毒(二一一/)¶
　　凡食魚後中毒物煩亂者用陳皮濃煎汁服之即¶
　　解¶
河豚毒(二一二/)¶
　　五棓子　　白礬(等分/)¶
　右爲細末水調服之○一方凡中河豚魚毒一時困¶
<pb:KR3e0086_WYG_060-59b>¶
　殆倉卒無藥急以清油多灌之使毒盡吐出即愈¶
解河肫魚膾及食狗肉不消脹滿毒(二一三/)¶
　　蘆柴根鮮者搗汁飲之乾者煎汁溫飲之¶
解食鱔魚龜鼈蝦蟆自死禽獸等毒(二一四/)¶
　　豆豉一合新汲水煎濃頓溫服之可解¶
中蟹毒(二一五/)¶
　　凡食蟹中毒用紫蘇葉濃煮汁飲之或用紫蘇子¶
　　搗汁飲之亦良或搗藕汁或搗蒜汁飲之俱可解¶
<pb:KR3e0086_WYG_060-60a>¶
　　或用冬瓜汁或食冬瓜亦可¶
食牛馬中毒(二一六/)¶
　　粉草擂無灰酒服當吐瀉若渇者不可飲水飲水¶
　　必死○一方淡豆豉擂人乳服之即解¶
食雞子毒(二一七/)¶
　　好醋飲之即愈未愈再服¶
食斑鳩毒(二一八/)¶
　　葛粉二合水調服可解薑湯調服亦解¶
<pb:KR3e0086_WYG_060-60b>¶
解花椒毒(二一九/)　有服川椒氣閉欲絶者¶
　　冷水飲之解地漿水更妙¶
解諸菜毒(二百二十/)¶
　　食後多腹脹者是毒也以醋解之¶
解蕈毒(二二一/)¶
　　忍冬葉生啖之愈或煎濃汁飲之○崇寧間蘇州¶
　　天平山白雲寺僧五人行山間得蕈一叢甚大摘¶
　　而食之發吐三人急採鴛鴦草生啖之即愈二人¶
<pb:KR3e0086_WYG_060-61a>¶
　　不甚吐至死此即忍冬藤亦名金銀花亦名鷺鷥¶
　　藤也¶
解巴豆毒(二二二/)　其證口乾兩臉赤五心熱下利不¶
　止¶
　　乾薑(炮/)　　黄連(微炒各等分/)¶
　右爲細末毎服二錢水調下如人行五里許再服○¶
　又方煮綠豆湯冷服之即愈○一方黄連甘草煎汁¶
　凉飲之○一方芭蕉根葉搗汁飲之利止而安¶
<pb:KR3e0086_WYG_060-61b>¶
解砒毒(二二三/)　凡中砒毒者其人煩燥如狂心腹絞¶
　痛頭眩嘔吐面色青黒四肢逆冷六脉洪數飲食中¶
　得者爲易愈若空心酒醋服者難救¶
　　以地漿水頓服若吐出又服所謂洗淨腹中毒全¶
　　憑地上漿是也○其法掘地成坑以水灌注攪成¶
　　混水飲之謂之地漿¶
　又方　解砒毒最良此爲第一¶
　　用生綠豆半升擂粉入新汲水攪和去柤取汁飲¶
<pb:KR3e0086_WYG_060-62a>¶
　　之¶
　又方　用新鮮羊血鴨血飲之皆可解○一方用甘¶
　　草汁同藍汁飲之即愈¶
鈎吻毒(二二四/)¶
　鈎吻生池傍與芹菜相似無他異惟莖有毛以此别¶
　之誤食殺人解之之法用薺苨八兩水六升煮取二¶
　升分溫二服(此即甜/桔梗也)一方用桂湯效¶
解附子等藥毒(二二五/)¶
<pb:KR3e0086_WYG_060-62b>¶
　凡服附子酒多而覺頭腫唇裂血流或見内熱諸證¶
　急用綠豆黒豆嚼服或搗汁飲之或濃煎二豆湯常¶
　飲食之○凡服散風藥過多以致悶亂不省以醋灌¶
　之或濃煎甘草同生薑自然汁頓飲之○一方大豆¶
　汁餳糖棗湯並能解附子毒○一方用田螺搗碎調¶
　水飲之¶
解烏頭草烏毒(二二六/)¶
　　甘草煎濃湯服之○或米醋調沙糖俱可解¶
<pb:KR3e0086_WYG_060-63a>¶
解半夏毒(二二七/)¶
　　生薑搗汁飲之有中此毒口不能言倒地將死者¶
　　速用薑汁灌之須臾自甦¶
解斑蝥芫青毒(二二八/)¶
　　猪脂油和大豆汁飲之¶
解藜蘆毒(二二九/)¶
　　雄黄爲末溫酒調服一錢○一方煮葱汁服¶
解雄黄毒(二百三十/)¶
<pb:KR3e0086_WYG_060-63b>¶
　　漢防己煎湯飲之○有用雄黄搽瘡或薰隂囊瘡¶
　　受毒者防己煎湯洗數次愈¶
解杏仁毒(二三一/)¶
　　藍子研水服則解¶
解服丹毒(二三二/)¶
　　地漿服之爲上○一方用蚌肉食之良¶
解中藥箭毒(二三三/)　交廣黎人以焦銅作箭中人破¶
　皮即死糞清飲之立解患處以糞塗洗之¶
<pb:KR3e0086_WYG_060-64a>¶
解鹽滷毒(二三四/)¶
　凡婦女有服鹽滷垂危者急取活鴨或雞斬去頭將¶
　頸塞口中以熱血灌之可解若滷多者必數隻方足¶
　盡收其鹹毒¶
解漆毒(二三五/)¶
　一州牧以生漆塗囚眼囚即盲適一村叟見而憐之¶
　語之曰汝急尋蠏搗碎取汁滴眼内漆當隨汁流散¶
　瘡亦愈矣如其言覓得一小蠏用之目睛果愈畧無¶
<pb:KR3e0086_WYG_060-64b>¶
　損○或成紅斑爛瘡取生蠏黄塗之不數次即愈○¶
　一方用杉木煎汁洗之¶
　　以下蟲毒方¶
解虎傷毒(二三六/)¶
　　蔴油一碗飲之即無妨仍用葛根湯洗傷處綿拭¶
　　乾香油塗之再以青布作條燃火入竹筒中放烟¶
　　薫傷處口渴者沙糖調水飲之¶
蛇毒(二三七/)¶
<pb:KR3e0086_WYG_060-65a>¶
　　凡被蛇傷即用鍼刺傷處出血用雄黄等藥敷之¶
　　仍須中留一孔使毒氣得泄乃内服解毒等藥○¶
　　凡傷處兩頭俱用繩扎縛庶不致毒氣内攻流布¶
　　經絡¶
　一方治毒蛇咬傷急取三七搗爛罨之毒即消散神¶
　　妙無比¶
　一方治蛇蟲傷毒用五靈脂雄黄等分爲末毎服二¶
　　錢酒調服仍敷瘡留口如乾燥須以油潤之¶
<pb:KR3e0086_WYG_060-65b>¶
　凡居山野隂濕之處毎用雄黄如桐子大一丸燒烟¶
　　以薰衣袍被褥之類則毒不敢侵百邪皆逺避矣¶
　一凡蛇入七竅急以艾灸蛇尾又法以刀破蛇尾少¶
　　許入川椒數粒以紙封之蛇自出即用雄黄硃砂¶
　　末煎人參湯調灌之或食蒜飲酒内毒即解¶
　一山居人被蛇傷急用溺洗咬處拭乾以艾灸之立¶
　　效又方用獨頭大蒜切片置患處以艾於蒜上灸¶
　　之毎三壯換蒜多灸爲妙凡被毒蛇所傷皆效¶
<pb:KR3e0086_WYG_060-66a>¶
　肘後方　用小蒜搗汁服渣敷傷處¶
雄黄辟蛇毒(二三八/)¶
　南海地多蛇而廣府尤甚某侍郎爲帥聞雄黄能禁¶
　制此毒乃買數百兩分貯絹囊掛於寢室四隅經月¶
　餘一日臥榻外常有黒汁從上滴下臭甚使人穿承¶
　塵窺之則巨蟒横其上死腐矣於是盡令撒去障蔽¶
　蛇死者長丈許大如柱傍又得十數條皆蟠蚪成窠¶
　并他屋内所驅放者合數百自是官舍清寧¶
<pb:KR3e0086_WYG_060-66b>¶
風犬傷人(二三九/)¶
　急於無風處吮出瘡口惡血如或無血則以針刺出¶
　血用小便洗浄外用香油調雄黄少加麝香敷之○¶
　一凡遇惡犬咬傷如倉卒無藥即以百草霜麻油調¶
　敷或用葱搗爛貼之牛糞敷之或蚯蚓糞傅之或口¶
　嚼杏仁爛傅之皆能救急如少延緩恐毒氣入經爲¶
　害○一方拔去頂上紅髮急令人吮去惡血以艾灸¶
　傷處五七壯甚者灸百壯神效○一方用米泔水洗¶
<pb:KR3e0086_WYG_060-67a>¶
　淨沙糖敷之○一方用杏仁炒黒搗成膏貼之¶
避犬法(二百四十/)¶
　瑣碎錄云凡行道遇惡犬即以左手大拇指搯寅上¶
　吹氣一口輪至戌上搯之犬即退伏¶
糯米散(二四一/)　治風犬傷毒¶
　　大斑蝥(二十一個去頭足翅/)¶
　右用糯米一撮先將斑蝥七個入米内慢火炒勿令¶
　焦去蝥又入七個炒令焦色變又去之再入七個炒¶
<pb:KR3e0086_WYG_060-67b>¶
　米出赤烟爲度去蝥不用只將米研爲末分三分冷¶
　水入香油少許空心調下一服須臾又進一服以二¶
　便利下惡物爲度若腹痛急以青靛調凉水解之或¶
　先用黄連甘草煎湯待冷服之不可食熱物或用凉¶
　水調益元散解之甚妙甚者終身禁食犬肉毎見食¶
　犬肉而復作者不救又見單服斑蝥而死者亦有之¶
　蓋斑蝥毒之尤者雖曰以毒攻毒惟少用之兹用糯¶
　米以奪其氣尤宜預備青靛黄連以解其毒而况單¶
<pb:KR3e0086_WYG_060-68a>¶
　服斑蝥者豈有不死¶
(寳/鑑)定風散(二四二/)　治諸犬傷毒¶
　　南星(生用/)　防風(等分/)¶
　右爲末凡被犬咬先以口含漿水吮洗傷處或小便¶
　鹽湯俱可洗淨用綿拭乾方上藥末即不發○或用¶
　制過南星一二錢爲末以童便調下亦可治破傷風¶
諸犬咬蟲傷灸法(二四三/)¶
　凡狼犬蛇蝎蜈蚣諸傷痛極危急或因傷受風而牙¶
<pb:KR3e0086_WYG_060-68b>¶
　闗緊急腰背反張不省人事者速切蒜片或搗爛罨¶
　傷處隔蒜灸之或二三十壯或四五十壯無不應手¶
　而愈取效多矣故本草謂蒜療瘡毒有囘生之功夫¶
　積在腸胃尚爲難療况四肢受患則經絡逺絶藥不¶
　易及故古人有淋洗灸刺等法正爲通經逐邪導引¶
　氣血而設也¶
解毒散(二四四/)　一名國老飲　治蠱毒及一切蛇蟲¶
　惡獸所傷重者毒氣入腹則眼黒口噤手足强直此¶
<pb:KR3e0086_WYG_060-69a>¶
　藥平易不傷元氣大有神效不可以易而忽之也¶
　　明礬　　　甘草(各一兩/)¶
　右爲末毎服二錢不拘時冷水調下亦可敷患處¶
治馬咬傷(二四五/)　毒氣入心則危¶
　　馬齒莧搗爛煎湯服外以栗子嚼敷患處¶
蜈蚣毒(二四六/)¶
　　以鹽擦咬處或鹽湯洗傷處痛即止○用後蝎螫¶
　　方最妙已試○一方用呉茱萸嚼爛擦之或取井¶
<pb:KR3e0086_WYG_060-69b>¶
　　底泥傅之¶
解誤吞蜈蚣方(二四七/)¶
　昔有婢用火筒吹火不知内有蜈蚣向火一吹蜈蚣¶
　驚竄入口不覺下喉求救人無措手適有人云取小¶
　雞一隻斷喉取血頓飲之復灌以香油取吐蜈蚣隨¶
　出¶
蝎螫毒(二四八/)¶
　　用生半夏白礬等分爲末以醋和敷傷處(亦治蜈/蚣傷無)¶
<pb:KR3e0086_WYG_060-70a>¶
　　(白礬/亦可)○又蝎怕膽礬蛇怕雄黄徐春甫云親見蝎¶
　　螫腫痛用膽礬擦之立消可見南方人家不可無¶
　　雄黄北方人家不可無膽礬此制蝎第一藥也¶
解蜂螫毒(二四九/)¶
　　以小便洗擦拭乾以香油塗之○或以雄黄末擦¶
　　之○或以蝎螫方治之¶
治鼠咬毒(二百五十/)¶
　　猫毛燒存性入麝香少許香油調敷傷處則不害¶
<pb:KR3e0086_WYG_060-70b>¶
治誤吞水蛭(二五一/)¶
　昔一人夜間飲水誤吞水蛭入腹經停日久復生水¶
　蛭食人肝血腹痛不可忍面目黄瘦全不進食不治¶
　必死方用田中泥一塊小死魚三枚同猪膏溶搗匀¶
　再用巴豆十粒去油同魚膏四味搗匀丸如綠豆大¶
　用田中冷水吞下大人五七丸小兒三丸須臾瀉下¶
　水蛭盡却用八珍湯調理¶
中蚯蚓毒(二五二/)¶
<pb:KR3e0086_WYG_060-71a>¶
　　石灰泡熱水凉洗患處久浸之則愈○小兒多受¶
　　蚯蚓毒則隂莖及囊俱腫如水泡用鴨血塗之或¶
　　以鴨口含少時則消○一方用鹽湯溫洗之即效¶
治蠶咬毒(二五三/)　蠶咬人毒入肉中令人發寒熱○¶
　　苧葉搗敷之汁塗之今治蠶家以苧近蠶則蠶不¶
　　生發也¶
解蜘蛛咬毒(二五四/)¶
　　薑汁調胡粉敷瘡口或用清油搽之内飲羊乳○¶
<pb:KR3e0086_WYG_060-71b>¶
　本草云蜘蛛咬人令人一身生絲惟羊乳飲之可解¶
　貞元十年崔員外從質云目擊有人被蜘蛛咬腹大¶
　如孕其家棄之乞食於道一僧遇之教飲羊乳未幾¶
　日而平¶
(青/囊)神授散(二五五/)　治傳屍勞瘵血氣未甚虚損者不¶
　必多方只以此藥早服則蟲自不能爲患無有不愈¶
　者此方得之河南郡王府濟世之功不可盡述¶
　　川椒(二升去合口者畧炒出汗/)¶
<pb:KR3e0086_WYG_060-72a>¶
　右爲細末空心米飲調服二錢或酒煮米粉糊爲丸¶
　桐子大毎服三十丸以漸増至五六十丸或用酒送¶
解射工溪毒(二五六/)　葱白散　治溪澗中射工蟲專¶
　射行人形影人中其毒則病如瘧狀或若傷寒俗云¶
　沙發中之深者死急用後方治之¶
　　葱白(一握切/)豆豉　　葛根(二兩/)　升麻(七錢半/)¶
　右剉如豆大毎服四錢七水二盞煎一盞去滓不拘¶
　時溫服移時再服¶
<pb:KR3e0086_WYG_060-72b>¶
(千/金)雄黄兑散(二五七/)　治時氣病&KR0630;下部生蟲¶
　　雄黄(半兩/)桃仁(一兩/)　青箱子　　黄連¶
　　苦參(各三兩/)¶
　右五味爲末綿裹如棗核大内下部亦可用棗汁服¶
　方寸匕日三¶
(千/金)治大孔蟲癢方(二五八/)¶
　　用大&KR0037;蒸爛爲膏以水銀和捻長二三寸許綿裹¶
　　内大孔中過宿明旦蟲皆出但水銀損腸宜愼之¶
<pb:KR3e0086_WYG_060-73a>¶
　　○愚按此方水銀不必生用但如治頭虱法燒烟¶
　　以棗肉拌之用必更妙○頭髪生虱方在新因五¶
　　三¶
雄麝散(二五九/)　治五種蠱毒¶
　　明雄黄　　麝香(各一字另研/)¶
　用生羊肺一指大以刀切開安藥在内吞下¶
(醫/林)丹砂丸(二百六十/)　治蠱毒¶
　　雄黄　　朱砂(各另研/)藜蘆(畧炒/)　鬼臼¶
<pb:KR3e0086_WYG_060-73b>¶
　　巴豆霜(各二錢半/)¶
　右爲末煉蜜丸桐子大毎服二丸空心薑湯下當利¶
　惡物並蠱毒如煩悶以鴨血爲羮食之¶
(良七/方)寳丸(二六一/)　治蠱毒¶
　　敗鼓皮　蠶退紙　　刺蝟皮(各燒/存性)五棓子(炒/)¶
　　續隨子　朱砂(另研/)　雄黄(另研等分/)¶
　右爲細末糯米粥丸小豆大毎服七丸空心白水下¶
蜜髓煎(二六二/)　治中蠱令人腹内堅痛面目青黄病¶
<pb:KR3e0086_WYG_060-74a>¶
　變無常¶
　　眞蜜(一碗/)　猪骨髓(五兩研/)¶
　右同煎熟分作十服日三服即瘥¶
歸魂散(二六三/)　凡初中蠱毒在膈上者當用此藥吐¶
　之¶
　　白礬　　　建茶(各一兩/)¶
　右二味爲細末毎服五錢新汲水調下頓服之一時¶
　久當吐毒出若此藥入口其味甘甜並不覺苦味者¶
<pb:KR3e0086_WYG_060-74b>¶
　即其證也¶
麥麪散(二六四/)　治中蠱毒吐血¶
　　用小麥麪二合分爲三服以冷水調下半日服盡¶
　　當下蠱即瘥¶
挑生蠱毒簡易方(二六五/)¶
　一方明礬芽茶等分爲末凉水調三錢¶
　一方青藍汁頻頻服半合則解¶
　一方石榴皮煎汁飲之當吐出活蟲而愈¶
<pb:KR3e0086_WYG_060-75a>¶
　　以下雜方¶
𠻳烟筒(二六六/)　治一切犯寒欬𠻳遇冬便作¶
　　款冬蕋　鵝管石　　雄黄　　　艾葉(各等分/)¶
　右爲末鋪艾上用紙捲筒燒烟吸入口内吞下即嚥¶
　茶水一口壓之自效○一方有佛耳草無艾葉用紙¶
　捲成條毎切一節約長三五分許焚爐中吸烟嚥之¶
靈寳烟筒(二六七/)　治一切寒喘欬嗽¶
　　黄蠟　　雄黄(各三錢/)佛耳草　　款冬蕋(各一/錢)¶
<pb:KR3e0086_WYG_060-75b>¶
　　艾葉(三分/)¶
　先將蠟溶化塗紙上次以艾鋪之將三味細研匀摻¶
　捲成筒用火㸃一頭吸烟吞之清茶送下¶
七寳美髯丹(二六八/)　補腎元烏鬚髪延年益壽¶
　　何首烏(赤白各一斤/)　　川牛膝(半斤/)¶
　　　將何首烏先用米泔水浸一日以竹刀刮去粗¶
　　　皮切作大片用黒豆鋪甑中一層却鋪何首烏¶
　　　一層再鋪豆一層却鋪牛膝一層又豆一層重¶
<pb:KR3e0086_WYG_060-76a>¶
　　　重相間面上鋪豆蓋之蒸以豆熟爲度取起晒¶
　　　乾次日如前換豆再蒸如此七次去豆用¶
　　破故紙(半斤洗淨用黑芝麻同炒無聲爲度/去芝麻)¶
　　白茯苓(半斤用人乳浸/透晒乾蒸熟)　赤茯苓(半斤用黒牛乳/浸透晒乾蒸熟)¶
　　當歸身(半斤酒洗/)　　枸杞子(半斤去枯蒂者/)¶
　右共爲末煉蜜丸龍眼大毎日空心嚼二三丸溫酒¶
　米湯鹽湯俱可送下○製藥勿犯鐵器○按此即七¶
　珍至寳丹少兎絲子一味¶
<pb:KR3e0086_WYG_060-76b>¶
北京烏鬚方(二六九/)　兩京各處烏鬚者惟此方頗好¶
　用之雖未至簡妙然不壊鬚傷肉制用得法者可黒¶
　一月¶
　　五棓子　擇川中之大者打作碎粒分粗細爲二¶
　　　先將粗者於鍋内用文火炒成糊次入細者同¶
　　　炒初時大黒烟起取出不住手炒將冷又上火¶
　　　炒則黄烟起又取出炒將冷再上火炒則青黄¶
　　　白烟間出即可住火先以眞青布一大片浸濕¶
<pb:KR3e0086_WYG_060-77a>¶
　　　將棓子傾在布上包成一團用脚踏成餅上用¶
　　　濕泥一担&KR1883;一夜色如烏羽爲妙磁器收貯聽¶
　　　用¶
　　紅銅花　用細紅銅絲炭火煆醋中淬之不拘遍¶
　　　數以化盡爲度去醋取銅花晒乾¶
　　皂礬　　明礬(各三分/)没石子　　食鹽(各二分/)¶
　　硼砂(淨一分/)¶
　右毎次染時旋配旋用以制棓子二錢爲則加銅花¶
<pb:KR3e0086_WYG_060-77b>¶
　四分餘皆一二分和匀作一服研細以濃茶汁或燒¶
　酒用磁鍾調如稀糊坐湯中煮之看鍾内綠氣生面¶
　爲佳先用皂角湯洗鬚净拭乾以抿柄塗上用皮紙¶
　搭濕包之或以青布囊囊之過夜次早溫水洗之如¶
　不潤用胡桃油撚指潤之一連染二夜其黒如漆亦¶
　妙¶
擦牙烏鬚方(二百七十/)　先期而擦者永久不白¶
　　青鹽(一斤/)　嫩槐枝葉(五斤切/)黒鉛(四兩/)¶
<pb:KR3e0086_WYG_060-78a>¶
　　没石子(尖者/七錢)¶
　右將黒鉛青鹽入鍋内槐枝攪炒俱成灰炭取起將¶
　没石子研細末和入用磁礶盛之毎日早晩以藥擦¶
　牙漱水吐掌上擦鬚鬢久久自然潤黒¶
便易擦牙方(二七一/)¶
　　用五棓子大者一百個裝食鹽一斤鋪在鍋内大¶
　　火燒過存性爲末毎日擦之久則鬚髯皆黒¶
(丹/溪)疝氣神方(二七二/)　其病甚至氣上衝如有物築塞¶
<pb:KR3e0086_WYG_060-78b>¶
　心臟欲死手足冷者二三服除根¶
　　陳皮　　荔枝核(爲末炒/焦黄)硫黄(火中溶化即投水中/去毒研細各等分)¶
　右爲末飯丸桐子大毎服十四五丸酒下其疼立止¶
　若疼甚不能支持略加五六丸再不可多也¶
神仙六子丸(二七三/)　男子三十歲後服此藥一歲二¶
　單製服不息永不白鬚髪四十以上或見微白及少¶
　年髪黄不潤者服此百日自然漆黒其效如神¶
　　兎絲子(制/)　金鈴子　覆盆子　　五味子¶
<pb:KR3e0086_WYG_060-79a>¶
　　枸杞子　　蛇床子(炒各/一兩)何首烏(酒浸蒸/極熟焙)¶
　　牛膝(酒浸蒸/)熟地(酒蒸搗/)地骨皮(各三兩/)¶
　　舶上茴香(鹽炒/)川木瓜(各二兩/)¶
　右十二味爲細末用浸兎絲酒作糊爲丸梧子大毎¶
　服五七十丸食前溫酒或白湯送下○一方加人參¶
　白术白茯苓各一兩尤有神效服此大忌三白¶
疝氣(二七四/)　方重¶
四製川楝子丸(二七五/)　治疝氣一切下部之病悉皆¶
<pb:KR3e0086_WYG_060-79b>¶
　治之凡腫痛縮小雖多年亦可除根¶
　　川楝子　淨肉一斤分四分内一分用鹽一兩茴¶
　　　香一合同炒黄色去鹽香不用外三分一分用¶
　　　巴豆四十九個一分用斑蝥四十九個一分用¶
　　　巴㦸一兩仍各加麥麪一合同炒黄色俱去麪¶
　　　藥不用¶
　　木香(一兩/)　破故紙(一兩炒/)¶
　右爲末酒糊丸梧子大毎服五七十丸鹽湯送下甚¶
<pb:KR3e0086_WYG_060-80a>¶
　者日進二三服或空心或食前¶
木香導氣丸(二七六/)　治男子小腸氣肚疼一切氣積¶
　下元虚冷脾胃不和並宜服之有效¶
　　木香　　　丁香　　乳香　　　香附¶
　　川楝子肉　大茴香　破故紙　　葫蘆巴(炒/)¶
　　甘草(炙/)　三稜(各一兩/)杜仲(炒半兩/)¶
　右爲細末酒糊丸梧子大毎服三五十丸加至七八¶
　十丸用溫酒或鹽湯食前送下日進二三服¶
<pb:KR3e0086_WYG_060-80b>¶
去鈴丸(二七七/)　治疝消鈴¶
　　用大茴香一升以老生薑二斤取自然汁浸茴香¶
　　一宿以薑汁滲盡爲度入好青鹽二兩同炒赤取¶
　　出焙乾爲末用無灰酒浸蒸餅爲丸梧子大空心¶
　　食前酒下二三十丸或米飲亦可○此方實脾疎¶
　　肝所以治疝多效非如常法之尅伐故爲妙也¶
事後中寒腹痛方(二七八/)¶
　　凡房事後中寒厥冷嘔惡腹痛者用葱薑搗爛衝¶
<pb:KR3e0086_WYG_060-81a>¶
　　熱酒服之睡少頃出汗即愈○如腹痛甚者以葱¶
　　白頭搗爛攤臍上以艾灸之或熨之亦可得鼻尖¶
　　有汗其痛即止¶
濕疝隂丸作痛(二七九/)¶
　　蘄艾　　　紫蘇葉(烘乾/熱)川椒(炒熱各三兩/)¶
　右三味拌勻乘熱用絹袋盛夾囊下勿令走氣冷即¶
　易之¶
薫熨脱肛方(二百八十/)　治氣痔脱肛¶
<pb:KR3e0086_WYG_060-81b>¶
　　枳殻(麪炒/)　防風(去皮各/一兩)枯礬(二錢半/)¶
　右咀用水三碗煎至二碗乘熱薫之仍以軟帛蘸湯¶
　熨之通手即淋洗¶
薫洗脱肛法(二八一/)¶
　　用赤皮葱韭菜二味各帶根者煎湯入大楓子防¶
　　風末各數錢乘熱薫洗立收上○一方用五棓子¶
　　煎湯洗以赤石脂末摻上托入或脱長者以兩牀¶
　　相並中空尺許以磁瓶盛湯令病人仰臥浸瓶中¶
<pb:KR3e0086_WYG_060-82a>¶
　　逐日易之收盡爲度○又澁腸散方在小兒五四¶
參术芎歸湯(二八二/)　治瀉痢産育氣虚脱肛脉濡而¶
　弦者¶
　　人參　　　白术　　川芎　　　當歸¶
　　黄茋(酒炒/)　山藥(炒/)　白芍藥　　白茯苓¶
　　升麻　　　炙甘草¶
　右生薑水煎服○按此方若治泄痢虚滑脱肛仍須¶
　加製附子肉豆&KR0371;方效¶
<pb:KR3e0086_WYG_060-82b>¶
凉血清腸散(二八三/)　治大腸血熱脱肛¶
　　生地黄　　當歸　　芍藥(各錢半/)黄芩¶
　　黄連　　　防風　　荆芥　　　升麻(各一錢/)¶
　　香附　　　川芎　　甘草(各五分/)¶
　水一鍾半煎服¶
縮砂散(二八四/)　治大腸伏熱脱肛紅腫¶
　　縮砂仁　　黄連　　木賊(等分/)¶
　右爲細末毎服二錢空心米飲調下¶
<pb:KR3e0086_WYG_060-83a>¶
訶子人參湯(二八五/)　治證同前¶
　　訶子(煨去核/)人參　　白茯苓　　白术¶
　　炙甘草　　蓮肉　　升麻　　　柴胡(等分/)¶
　水一鍾半加生薑煎服¶
澁腸散(二八六/)　治久痢大腸滑脱¶
　　訶子　　　赤石脂　　龍骨(等分/)¶
　右爲末以臘茶少許和藥摻腸頭上用絹帛揉入○¶
　又方用鼈頭煆存性入枯礬少許如上揉入¶
<pb:KR3e0086_WYG_060-83b>¶
蟠龍散(二八七/)　治陽證脱肛腫痛¶
　　地龍(晒乾一/兩)風化硝(二兩/)¶
　右爲末毎用一二錢肛門濕則乾摻燥則清油調搽¶
　先以見腫消荆芥生葱煮水候溫洗輕輕拭乾然後¶
　敷藥¶
伏龍肝散(二八八/)　治隂症脱肛¶
　　伏龍肝(一兩/)鼈頭骨(五錢/)百藥煎(二錢半/)¶
　右爲末毎用一二錢濃煎紫蘇湯候溫洗過以清麻¶
<pb:KR3e0086_WYG_060-84a>¶
　油調藥傅如前法¶
獨蒜通便方(二八九/)　治小便不通¶
　　獨蒜(一枚/)　梔子(三七枚/)鹽花(少許/)¶
　右搗爛攤紙上貼臍良久即通未通塗隂囊上立通¶
小便不通經驗方(二百九十/)¶
　　以朴硝爲末毎服二錢空心煎茴香湯下○又方¶
　　用蚯蚓杵以凉水攄過濃服半碗立通大解熱疾¶
　　不知人事欲死服之甚效¶
<pb:KR3e0086_WYG_060-84b>¶
小水不通葱熨法(二九一/)¶
　　用葱三斤慢火炒香熟以絹帕裹更替熨臍下即¶
　　通或用鹽炒熱熨之冷則再易須臾即通¶
雞内金散(二九二/)　治氣虚溺尿¶
　　用雄雞䏶胵并腸燒爲末溫酒調服¶
狐腋氣五方(二九三/)　治隂汗鵶臭兩腋下臭不可與¶
　人同行¶
　　枯白礬　　蜜陀僧　黄丹(各二錢/半)麝香(五分/)¶
<pb:KR3e0086_WYG_060-85a>¶
　右於乳鉢内研細以醋於手心内調藥搽腋下經兩¶
　時許即以香白芷煎湯洗之一日用一次¶
　又治腋氣神效方¶
　　蜜陀僧(四兩/)枯白礬(二兩/)輕粉(三錢/)¶
　右爲細末頻擦兩腋擦至半月見效半年全愈¶
　又腋氣方¶
　　用熱蒸餅一枚擘作兩片摻蜜陀僧細末一錢許¶
　　急挾在腋下畧睡少時候冷棄之如一腋有病只¶
<pb:KR3e0086_WYG_060-85b>¶
　　用一半葉元方平生苦此疾來紹興偶得此方用¶
　　一次遂絶根本¶
　又腋氣方¶
　　單用枯礬爲極細末以絹袋盛之常以撲於腋下¶
　　不過十度即愈一方以唾調塗之¶
　又腋氣方¶
　　先剃去腋毛令淨用白定粉水調搽傅患處至六¶
　　七日後清晨看腋下有一黒㸃如針孔大者以筆¶
<pb:KR3e0086_WYG_060-86a>¶
　　㸃定即用小艾炷灸七壯灸過或有濁氣攻心作¶
　　痛者當用後藥下之¶
　　丁香　　　青木香　　㯽榔　　檀香¶
　　麝香　　大黄¶
　右煎服以下爲度¶
脚汗牡蠣散(二九四/)　治脚汗除穢氣¶
　　牡蠣(煆/)　枯白礬　　　蜜陀僧　黄丹(等分/)¶
　右爲細末毎用少許乾摻脚指縫中即收¶
<pb:KR3e0086_WYG_060-86b>¶
燥囊牡蠣散(二九五/)　治隂囊濕痒搔之則汁水流珠¶
　用此極效¶
　　牡蠣(醋煆一/兩)雄黄(一錢/)　枯礬　　硫黄¶
　　苦參　　蛇牀子(各二錢/)¶
　右爲細末先用蒼术椒鹽煎湯洗濕處後用此藥摻¶
　之¶
蒸洗隂囊法(二九六/)　治一切隂囊濕痒¶
　　陳茶(一撮/)　蒼术(二錢/)　花椒　　蛇床子¶
<pb:KR3e0086_WYG_060-87a>¶
　　白礬(各一錢/)蒼耳草(量入/)炒鹽(半兩/)　朴硝(三錢/)¶
　右用水四碗先將前五味煎湯去柤乃入後三味泡¶
　化先薫後洗三四次絶痒¶
梅蘇丸(二九七/)¶
　　龍腦薄荷　粉草　　冰糖(各四兩/)烏梅肉(三兩/)¶
　　白檀香　　紫蘇葉(各二兩/)¶
　右爲極細末以熟&KR0037;肉搗丸芡實大勿用鐵器¶
冰梅丸(二九八/)¶
<pb:KR3e0086_WYG_060-87b>¶
　　龍腦薄荷(二/兩)白糖　　柿霜(各四兩/)烏梅肉¶
　　桔梗(各五錢/)兒茶(三錢/)甘草(一錢/)　冰片(一分/)¶
　右爲極細末煉蜜丸龍眼核大¶
龍腦上清丸(二九九/)¶
　　烏梅肉　　腦荷(各四兩/)白檀香　蘇葉¶
　　兒茶　　　硼砂　　沙糖(各二兩/)冰糖¶
　　柿霜(各八兩/)乾葛　粉草(各一兩/)冰片(三分/)¶
　右爲極細末蜜丸櫻桃大¶
<pb:KR3e0086_WYG_060-88a>¶
上清丸(三百/)　佳方¶
　　腦荷(二兩/)　雨茶　　白硼砂(七錢/)烏梅肉¶
　　貝母　　訶子(各三錢/)冰片(三分/)¶
　煉蜜丸¶
辟邪丹(三百一/)　方在痘疹百三十¶
　辟一切穢寒邪氣¶
福建香茶餅(三百二/)　能辟一切瘴氣時疫傷寒穢氣¶
　不時噙口中邪氣不入¶
<pb:KR3e0086_WYG_060-88b>¶
　　沉香　　白檀(各一兩/)兒茶(二兩/)　粉草(五錢/)¶
　　麝香(五分/)　冰片(三分/)¶
　右爲極細末糯米調飲湯爲丸黍米大噙化¶
香髮木樨油¶
　　採桂花半開者去莖蒂令淨毎花二升用眞麻油¶
　　一斤輕手拌匀納磁瓶中用油紙緊封器口坐釡¶
　　中湯煮一餉持起頓燥處十日後掀出用麻布濾¶
　　絞清油封閉緊密收之愈久愈香○或用菜子油¶
<pb:KR3e0086_WYG_060-89a>¶
　　亦可¶
玉容散(三百四/)　治面生黒䵟雀斑¶
　　甘松　　三奈　　茅香(各半兩/)白芷¶
　　白芨　　　白斂　　白殭蠶　白附子¶
　　天花粉　綠豆粉(各一/兩)防風　　　零陵香¶
　　藁本(各二錢/)肥皂(二錢去/皮弦)¶
　右爲細末毎早晩蘸末洗面¶
硫黄膏(三百五/)　治面部生瘡或鼻赤風刺粉刺¶
<pb:KR3e0086_WYG_060-89b>¶
　　硫黄　　　白芷　　天花粉　　水粉(各五分/)¶
　　全蝎(一枚/)　蟬蜕(五個/)芫青(七個去頭足/)¶
　右爲細末用麻油黄蠟約多寡如合面油熬匀離火¶
　方入前末藥和匀毎於臨臥時洗面淨以少許塗面¶
　勿近眼數日間腫處自平赤鼻亦消如退風刺一夕¶
　見效¶
　¶
　景岳全書卷六十¶
