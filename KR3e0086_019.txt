# -*- mode: mandoku-view; -*-
#+TITLE: 景岳全書
#+DATE: 2015-08-24 23:08:11.662164
#+PROPERTY: ID KR3e0086
#+PROPERTY: BASEEDITION WYG    
#+PROPERTY: JUAN 卷十九
<pb:KR3e0086_WYG_019-1a>¶
欽定四庫全書¶
　景岳全書卷十九¶
　　　　　　　　　　　　眀　張介賔　撰¶
　　欬𠻳¶
　　　經義¶
欬論黄帝問曰肺之令人欬何也岐伯對曰五臟六腑¶
　皆令人欬非獨肺也帝曰願聞其狀岐伯曰皮毛者¶
　肺之合也皮毛先受邪氣邪氣以従其合也其寒飲¶
<pb:KR3e0086_WYG_019-1b>¶
　食入胃従肺脉上至於肺則肺寒肺寒則外内合邪¶
　因而客之則為肺欬五臟各以其時受病非其時各¶
　𫝊以與之人與天地相叅故五臟各以治時感於寒¶
　則受病㣲則為欬甚則為泄為痛乗秋則肺先受邪¶
　乗春則肝先受之乗夏則心先受之乗至隂則脾先¶
　受之乗冬則腎先受之○肺欬之狀欬而喘息有音¶
　甚則唾血○心欬之狀欬則心痛喉中介介如梗狀¶
　甚則咽痛喉痺○肝欬之狀欬則两脇下痛甚則不¶
<pb:KR3e0086_WYG_019-2a>¶
　可以轉轉則两胠下滿○脾欬之狀欬則右脇下痛¶
　隂隂引肩背甚則不可以動動則欬劇○腎欬之狀¶
　欬則腰背相引而痛甚則欬涎○帝曰六腑之欬奈¶
　何安所受病岐伯曰五臟之久欬乃移於六腑○脾¶
　欬不已則胃受之胃欬之狀欬而嘔嘔甚則長蟲出¶
　○肝欬不已則膽受之膽欬之狀欬嘔膽汁○肺欬¶
　不已則大腸受之大腸欬狀欬而遺矢○心欬不已¶
　則小腸受之小腸欬狀欬而失氣氣與欬俱失○腎¶
<pb:KR3e0086_WYG_019-2b>¶
　欬不已則膀胱受之膀胱欬狀欬而遺溺○久欬不¶
　已則三焦受之三焦欬狀欬而腹滿不欲飲食○此¶
　皆聚於胃關於肺使人多㖒唾而靣浮腫氣逆也○¶
　帝曰治之奈何岐伯曰治臟者治其俞治腑者治其¶
　合浮腫者治其經帝曰善¶
生氣通天論曰秋傷於濕上逆而欬¶
隂陽應象大論曰秋傷於濕冬生欬𠻳¶
示從容論曰欬𠻳煩寃者是腎氣之逆也○喘欬者是¶
<pb:KR3e0086_WYG_019-3a>¶
　木氣并陽眀也¶
脉解篇曰少隂所謂嘔欬上氣喘者隂氣在下陽氣在¶
　上諸陽氣浮無所依從故嘔欬上氣喘也¶
隂陽别論曰一陽𤼵病少氣善欬善泄¶
五臟生成篇曰欬𠻳上氣厥在胸中過在手陽眀太隂¶
玉機真藏論曰秋脉不及則令人喘呼吸少氣而欬上¶
　氣見血下聞病音¶
刺禁論曰刺中肺三日死其動為欬¶
<pb:KR3e0086_WYG_019-3b>¶
評熱病論曰勞風法在肺下(詳後論/證條中)¶
氣交變大論凡嵗火太過○嵗金大過○嵗水太過○¶
　嵗木不及等年俱有欬證¶
五常政大論凡審平之紀○從革之紀○堅成之紀○¶
　少陽司天等年俱有欬證¶
至真要大論凡少隂司天○太隂司天○少陽司天○¶
　陽眀司天○陽明之勝○少隂之復○太隂之復○¶
　少陽之復○陽眀之復○厥隂司天客勝○少陽司¶
<pb:KR3e0086_WYG_019-4a>¶
　天主勝○太陽司天客勝等年俱有欬證¶
五邪篇曰邪在肺則病皮膚痛寒熱上氣喘汗出欬動¶
　肩背¶
繆刺論曰邪客於足少陽之絡令人脇痛不得息欬而¶
　汗出¶
　　　論證(共四/條)¶
欬𠻳一證竊見諸家立論太繁皆不得其要多致後人¶
　臨證莫知所従所以治難得效以余觀之則欬𠻳之¶
<pb:KR3e0086_WYG_019-4b>¶
　要止惟二證何為二證一曰外感一曰内傷而盡之¶
　矣夫外感之邪必由皮毛而入盖皮毛為肺之合而¶
　凡外邪襲之則必先入於肺久而不愈則必自肺而¶
　𫝊於五臟也内傷之𠻳必起於隂分盖肺屬燥金為¶
　水之母隂損於下則陽孤於上水涸金枯肺苦於燥¶
　肺燥則癢癢則欬不能已也總之欬證雖多無非肺¶
　病而肺之為病亦無非此二者而已但於二者之中¶
　當分隂陽當分虚實耳盖外感之欬陽邪也陽邪自¶
<pb:KR3e0086_WYG_019-5a>¶
　外而入故治宜辛温邪得温而自㪚也内傷之欬隂¶
　病也隂氣受傷於内故治宜甘平飬隂隂氣復而𠻳¶
　自愈也然外感之邪多有餘若實中有虚則宜兼補¶
　以㪚之内傷之病多不足若虚中挟實亦當兼清以¶
　潤之大都欬𠻳之因無出於此於此求之自得其夲¶
　得其夲則治之無不應手又何有巢氏之十欬證陳¶
　氏之三因證徒致亂人心目而不得其際也畱心者¶
　其熟味此意經云肺之令人欬又曰五臟六腑皆令¶
<pb:KR3e0086_WYG_019-5b>¶
　人欬非獨肺也又曰皮毛先受邪氣邪氣以従其合¶
　也又曰五臟各以其時受病非其時各𫝊以與之然¶
　則五臓之欬由肺所傳則肺為主臟而五臟其兼者¶
　也故五臟六腑各有其證正以辨其兼證耳旣有兼¶
　證則亦當有兼治雖有兼治然無非以肺為主也是¶
　固然矣然愚則猶有説焉則謂外感之欬與内傷之¶
　欬其所本不同而所治亦異盖外感之欬其來在肺故¶
　必由肺以及臟此肺為夲而臟為標也内傷之欬先¶
<pb:KR3e0086_WYG_019-6a>¶
　因傷臟故必由臟以及肺此臟為夲而肺為標也凡¶
　治内傷者使不知治臟而單治肺則真隂何由以復¶
　隂不復則欬終不愈治外感者使不知治陽而妄治¶
　隂則邪氣何由以解邪不解則𠻳終不寧經曰治病¶
　必求其夲何今人之不能察也¶
一勞風證内經評熱病論曰勞風法在肺下其為病使¶
　人強上𡨕視唾出若涕惡風而振寒此為勞風之病¶
　巨陽引精者三日中年者五日不精者七日欬出青¶
<pb:KR3e0086_WYG_019-6b>¶
　黄涕其狀如濃大如彈丸從口中若鼻中出不出則¶
　傷肺傷肺則死矣¶
　賔按此勞風之證即勞力傷風證也盖人之勞者必¶
　毛竅開而汗液出所以風邪易入凡今人之患傷風¶
　者多有此證故輕者惟三四日重者五七日必欬出¶
　濁痰如涕而愈者此即勞風之屬也但以外感之法¶
　治之自無不愈其有勞之甚者或内摇其精或外勞¶
　其形勞傷既甚精血必虧故邪不能㪚而痰不能出¶
<pb:KR3e0086_WYG_019-7a>¶
　此即勞損乾𠻳之類也所以多不可治¶
一外感有𠻳内傷亦有𠻳此一實一虚治當有辨也盖¶
　外感之𠻳必因偶受風寒故或為寒熱或為氣急或¶
　為鼻塞聲重頭痛吐痰邪輕者脉亦和緩邪甚者脉¶
　或弦洪㣲數但其素無積勞虚損等證而陡然欬𠻳¶
　者即外感證也○若内傷之𠻳則其病來有漸或因¶
　酒色或因勞傷必先有㣲𠻳而日漸以甚其證則或¶
　為夜熱潮熱或為形容瘦減或两顴常赤或氣短喉¶
<pb:KR3e0086_WYG_019-7b>¶
　亁其脉輕者亦必㣲數重者必細數絃𦂳盖外感之¶
　𠻳其來暴内傷之𠻳其來徐外感之𠻳因於寒邪内¶
　傷之𠻳因於隂虚外感之𠻳可温可㪚其治易内傷¶
　之𠻳宜補宜和其治難此固其辨也然或其脉證素¶
　弱而忽病外感者有之或其形體素強而病致内傷¶
　者亦有之此中疑似但於病因脉色中細加權察自¶
　有聲應可證若或認之不真而互謬其治則吉凶攸¶
　係不淺也最宜慎之¶
<pb:KR3e0086_WYG_019-8a>¶
　　　外感𠻳證治(共五/條)¶
一外感之𠻳無論四時必皆因於寒邪盖寒随時氣入¶
　客肺中所以治𠻳但治以辛温其邪自㪚惟六安煎¶
　加生薑為最妙凡屬外感悉宜先以此湯加減主之¶
　○若肺脘燥澁痰氣不利或年老血衰欬𠻳費力者¶
　於夲方加當歸二三錢○若寒氣太盛或中寒肺氣¶
　不温邪不能解者於此方加北細辛七八分或一錢¶
　若冬月寒盛氣閉邪不易㪚者即麻黄桂枝俱可加¶
<pb:KR3e0086_WYG_019-8b>¶
　用或用小青龍湯○若傷風見寒或傷寒見風而往¶
　來寒熱欬𠻳不止者宜柴陳煎主之○若寒邪不甚¶
　痰氣不多者但以二陳湯加減主之則無有不愈¶
一外感之𠻳凡屬隂虚血少或脾肺虚寒之軰則最易¶
　感邪但察其脉體稍弱胸膈無滯或腎氣不足水泛¶
　為痰或心&KR1917;嘔惡饑不欲食或年及中衰血氣漸弱¶
　而欬𠻳不能愈者悉宜金水六君煎加減主之足稱¶
　神劑○若兼陽分氣虚而脉㣲神困懶言多汗者必¶
<pb:KR3e0086_WYG_019-9a>¶
　加人參勿疑也○若但以脾胃土虚不能生金而邪¶
　不能解宜六君子湯以補脾肺或脾虚不能制水泛¶
　而為痰宜理中湯或理隂煎八味丸之類以補土母¶
　皆良法也¶
一外感欬𠻳而兼火者必有内熱喜冷脉滑等證亦但¶
　以二陳六安等湯酌加涼藥佐之熱㣲者可加黄芩¶
　一二錢熱甚者再加知母梔子之屬若火在陽明而¶
　兼頭痛熱渇者惟加石膏為宜¶
<pb:KR3e0086_WYG_019-9b>¶
一外感之證春多升浮之氣治宜兼降如澤㵼前胡海¶
　石𤓰蔞之屬是也夏多炎熱之氣治宜兼涼如芩連¶
　知柏之屬是也秋多隂濕之氣治宜兼燥如蒼术白¶
　术亁薑細辛之屬是也冬多風寒之氣治宜兼㪚如¶
　防風紫蘓桂枝麻黄之屬是也經言嵗氣天和即此¶
　之類然時氣固不可不知而病氣尤不可不察若當¶
　其時而非其病及時證有不相合者又當舍時而從¶
　證也至於各臓之氣證有兼見者又當随宜兼治故¶
<pb:KR3e0086_WYG_019-10a>¶
　不可任膠柱之見¶
一欬𠻳凡遇秋冬即𤼵者此寒包熱也但解其寒其熱¶
　自㪚宜六安煎二陳湯金水六君煎三方察其虚實¶
　壯老随宜用之如果内熱甚者不妨佐以黄芩知母¶
　之類¶
　　　内傷欬證治(共七/條)¶
一凡内傷之𠻳必皆夲於隂分何為隂分五臟之精氣¶
　是也然五臟皆有精氣而又惟腎為元精之夲肺為¶
<pb:KR3e0086_WYG_019-10b>¶
　元氣之主故五臓之氣分受傷則病必自上而下由¶
　肺由脾以極於腎五臟之精分受傷則病必自下而¶
　上由腎由脾以極於肺肺腎俱病則他臟不免矣所¶
　以勞損之𠻳最為難治正以其病在根夲而不易為¶
　力也病在根夲尚堪治不求夲乎故欲治上者不在¶
　乎上而在乎下欲治下者不在乎下而在乎上知氣¶
　中有精精中有氣斯可以言虚勞之𠻳矣¶
一肺屬金為清虚之臟凡金被火刑則為𠻳金寒水冷¶
<pb:KR3e0086_WYG_019-11a>¶
　亦為𠻳此欬𠻳所當治肺也然内傷之𠻳則不獨在¶
　肺盖五臟之精皆藏於腎而少隂腎脉從腎上貫肝¶
　膈入肺中循喉嚨挾舌夲所以肺金之虛多由腎水之¶
　涸正以子令母虚也故凡治勞損欬𠻳必當以壯水¶
　滋隂為主庶肺氣得充𠻳可漸愈宜一隂煎左歸飲¶
　瓊玉膏左歸丸六味地黄丸之類擇而用之○其有¶
　元陽下虧生氣不布以致脾困於中肺困於上而為¶
　喘促為痞滿為痰涎嘔惡為泄瀉畏寒凡脉見細弱¶
<pb:KR3e0086_WYG_019-11b>¶
　證見虚寒而欬𠻳不已者此等證候皆不必治𠻳但¶
　補其陽而𠻳自止如右歸飲右歸丸八味地黄丸大¶
　補元煎六味囘陽飲理中湯劫勞㪚之類皆當随宜¶
　速用不得因循以致汲深無及也¶
一内傷欬𠻳凡水虧於下火炎於上以致火爍肺金而¶
　為亁渇煩熱喉痛口痛潮熱便結喜冷尺寸滑數等¶
　證則不得不兼清火以存其水宜四隂煎或加減一¶
　隂煎人參固夲丸主之此當與欬血證叅酌其治詳¶
<pb:KR3e0086_WYG_019-12a>¶
　見血證門¶
一欬𠻳聲啞者以肺夲屬金盖金實則不鳴金破亦不¶
　鳴金實者以肺中有邪非寒邪即火邪也金破者以¶
　真隂受損非氣虚即精虚也寒邪者宜辛宜温火邪¶
　者宜甘宜清氣虚者宜補陽精虚者宜補隂大都此¶
　證邪實者其來暴其治亦易虚損者其來徐其治亦¶
　難治損之法當與後亁欬證叅酌用之内傷虚損之¶
　𠻳多不宜用燥藥及辛香動氣等劑如六安二陳之¶
<pb:KR3e0086_WYG_019-12b>¶
　類皆不可輕用惟甘潤飬隂如乳酥蜂蜜百合地黄¶
　阿膠麦冬去皮胡桃肉之類皆所宜也¶
一外邪證多有誤認為勞傷而遂成真勞者此必其人¶
　氣體柔弱而醫家望之已有成心故見其𤼵熱遂認¶
　為火見其欬𠻳遂認為勞不眀表裏率用滋隂降火¶
　等劑不知寒邪既已在表涼藥不宜妄投若外既有¶
　寒而内又得寒則表裏合邪必致邪畱不解延綿日¶
　甚俗云傷風不愈變成勞夫傷風豈能變勞特以庸¶
<pb:KR3e0086_WYG_019-13a>¶
　醫誤治而日加清削則柔弱之人能堪㡬多清理久¶
　而不愈不至成勞不已也此實醫之所誤耳故醫於¶
　此證最宜詳察在表在裡及新邪久病等因脉色形¶
　氣等辨辨得其真則但以六安煎金水六君煎或柴¶
　陳煎之類不數劑而可愈矣醫之不精此其一也¶
一亁欬𠻳證在丹溪曰火鬱之甚乃痰鬱火邪在肺中¶
　用苦梗以開之下用補隂降火不已則成勞湏用倒¶
　倉法此證多是不得志者有之愚謂丹溪此説殊不¶
<pb:KR3e0086_WYG_019-13b>¶
　其然夫既云不得志則其憂思内傷豈痰火病也又¶
　豈苦梗倒倉所宜攻也盖亁欬𠻳者以肺中津液不¶
　足枯涸而然此眀係内傷虧損肺腎不交氣不生精¶
　精不化氣所以亁澁如此但其有火無火亦當辨治¶
　若藏平無火者止因肺虚故必先補氣自能生精宜¶
　五福飲之類主之若藏氣㣲寒者非辛不潤故必先¶
　補陽自可生隂宜理隂煎或六君子湯之類主之若¶
　兼内熱有火者須保真隂故必先壯水自能制火宜¶
<pb:KR3e0086_WYG_019-14a>¶
　一隂煎或加減一隂煎兼貝母丸之類主之若以此¶
　證而但知消痰開鬱將見氣愈耗水愈虧未免為涸¶
　轍之鮒矣¶
　　　辨古¶
河間曰欬謂無痰而有聲肺氣傷而不清也𠻳是無聲¶
　而有痰脾濕動而為痰也欬𠻳謂有痰而有聲盖因¶
　傷於肺氣動於脾濕欬而為𠻳也脾濕者秋傷於濕¶
　積於脾也故經曰秋傷於濕冬必欬𠻳大抵素秋之¶
<pb:KR3e0086_WYG_019-14b>¶
　氣宜清肅而反動之氣必上衝為欬𠻳甚則動於濕¶
　而為痰也假令濕在肝經謂之風痰濕在心經謂之¶
　熱痰濕在脾經謂之濕痰濕在腎經謂之寒痰宜随¶
　證而治之若欬而無痰者以辛甘潤其肺如蜜煎生¶
　薑湯蜜煎橘皮湯之屬是也若欬而𠻳者當以治痰¶
　為先治痰者必以順氣為主是以南星半夏勝其痰¶
　而欬𠻳自愈枳殻陳皮利其氣而痰自下痰而能食¶
　者大承氣湯㣲下之痰而不能食者厚朴湯䟽導之¶
<pb:KR3e0086_WYG_019-15a>¶
　此治法之大體也¶
　愚觀河間此説謂治𠻳當先治痰因以南星半夏之¶
　屬為主似得治𠻳之法矣此其意謂𠻳必因痰故勝¶
　其痰而𠻳自愈則理有不然也盖外感之𠻳必因風¶
　寒風寒在肺則肺氣不清所以動𠻳動𠻳然後動痰¶
　此風邪痰𠻳之夲夲於外感非外感夲於痰也又如¶
　内傷之𠻳必因隂虚隂虚則水涸金枯所以動𠻳脾¶
　虚腎敗所以化痰此隂虚痰𠻳之夲夲於内傷非内¶
<pb:KR3e0086_WYG_019-15b>¶
　傷夲於痰也今曰治𠻳當先治痰豈求夲之道乎然¶
　治外感之𠻳者誠惟二陳之屬為最效又何故也盖¶
　南星半夏生薑陳皮枳殻之類其味皆辛辛能入肺¶
　辛能㪚寒寒邪㪚則痰𠻳自愈此正所以治夲而實¶
　非以治痰也若内傷隂虚之𠻳則大忌辛燥此輩豈¶
　堪輕用哉經曰肺欲辛以辛瀉之此肺實者之宜辛¶
　也又曰辛走氣氣病無多食辛此肺虚者之忌辛也¶
　氣味宜否之理内經妙用如此河間何以不察而謂¶
<pb:KR3e0086_WYG_019-16a>¶
　南星半夏之屬俱能治痰豈果治痰之標便能治𠻳¶
　之夲乎¶
　　　述古(共六/條)¶
楊仁齋曰肺出氣也腎内氣也肺為氣之主腎為氣之¶
　夲凡欬𠻳引動百骸自覺氣從臍下奔逆而上者此¶
　腎虚不能收氣歸原當以地黄丸安腎丸主之毋徒¶
　從事於肺此虚則補子之義也¶
衍義云有暴𠻳服諸藥不效或教之進生料鹿茸丸大¶
<pb:KR3e0086_WYG_019-16b>¶
　兎絲子丸方愈有夲有標却不可因其暴𠻳而疑驟¶
　補之非所以易愈者亦覺之早故也¶
丹溪曰欬𠻳有風有寒有痰有火有虚有勞有鬱有肺¶
　脹¶
王節齋曰因𠻳而有痰者欬為重主治在肺因痰而致¶
　欬者痰為重主治在脾但是食積成痰痰氣上升以¶
　致欬𠻳只治其痰消其積而欬自止亦不必用肺藥¶
　以治欬也¶
<pb:KR3e0086_WYG_019-17a>¶
薛立齋曰春月若因風寒所傷欬𠻳聲重頭痛用金沸¶
　草㪚○欬𠻳聲重身熱頭痛用局方消風㪚○葢肺¶
　主皮毛肺氣虚則凑理不宻風邪易入治法當解表¶
　兼實肺氣肺有火則腠理不閉風邪外乗治宜解表¶
　兼清肺火邪退即止若數行解散則重亡津液邪藴¶
　而為肺疽肺痿矣故凡肺受邪不能輸化而小便短¶
　少皮膚漸腫欬𠻳日増者宜用六君子湯以補脾肺¶
　六味丸以滋腎水○夏月火熱炎上喘急而𠻳靣赤¶
<pb:KR3e0086_WYG_019-17b>¶
　潮熱脉洪大者用黄連解毒湯○熱燥而欬用梔子¶
　仁湯○欬唾有血用麥門冬湯俱兼以六味丸夏月¶
　尤當用此壯腎水以保肺金○夏月心火乘肺輕則¶
　用麦門冬湯重則用人參平肺㪚若上焦實熱用涼¶
　膈㪚虚熱用六君子湯○中焦實熱用竹葉石膏湯¶
　虚熱用竹葉黄茋湯○下焦虚熱用六味丸○秋月濕¶
　熱傷肺若欬而身熱自汗口亁便赤脉虚而洪者用¶
　白虎湯○身熱而煩氣髙而短心下痞滿四肢困倦¶
<pb:KR3e0086_WYG_019-18a>¶
　精神短少者香薷飲○若病邪既去宜用補中益氣¶
　加亁山藥五味子以飬元氣柴胡升麻各二分以升¶
　生氣○冬月風寒外感形氣病氣俱實者宜用麻黄¶
　湯之類所謂自表而入自表而出若形氣病氣俱虚¶
　者宜補其元氣而佐以解表之藥若専於解表則肺¶
　氣益虚腠理益䟽外邪乗虚易入病愈難愈矣○若¶
　病日久或誤服表㪚之劑以致元氣虚而邪氣實者¶
　急宜補脾土為主則肺金有所飬而諸病自愈○若¶
<pb:KR3e0086_WYG_019-18b>¶
　人老弱或勞傷元氣而患前證誤服麻黄枳殻紫蘓¶
　之類而汗出亡陽者多患肺癰肺痿治失其宜多致¶
　不起(缺/)　　　　　腎氣虧損火炎水涸或津液湧¶
　而為痰者乃(缺/)　　　　　用六味地黄丸壯腎水¶
　滋化源為主以補中益氣湯飬脾土生肺腎為佐設¶
　用清氣化痰則誤矣¶
徐東臯曰凡欬𠻳之人氣體虚弱者用瀉氣藥多不效¶
　間有效者亦必復作若此者並宜補益而𠻳自愈氣¶
<pb:KR3e0086_WYG_019-19a>¶
　體厚者或係外感俱宜發㪚邪氣破滯氣而𠻳自寧¶
　新欬𠻳者亦宜從實治之也久欬𠻳者宜從虚治之¶
　也或用澁藥以擊其惰歸九仙㪚之屬也○凡治欬¶
　𠻳當先求病根伐去邪氣而後可以烏梅訶子五味¶
　&KR0902;粟殻欵冬花之類此輩性味燥澁有收歛劫奪之功¶
　亦在所必用可一服而愈然須權其先後而用之¶
　　　灸法¶
肺俞　　俞府　　天突　　風門(各七/壯)列缺(三壯/)乳¶
<pb:KR3e0086_WYG_019-19b>¶
　根(三壯/)¶
　　　欬𠻳論列方¶
二陳湯(和一/)　　　　　　六安煎(新和二/)¶
理中湯(熱一/)　　　　　　麻黄湯(㪚一/)¶
厚朴湯(和五四/)　　　　　理隂煎(新熱三/)¶
柴陳煎(新㪚九/)　　　　　香薷飲(和一六九/)¶
白虎湯寒(二/)　　　　　　一隂煎(新補八/)¶
四隂煎(新補十二/)　　　　金水六君煎(新和一/)¶
<pb:KR3e0086_WYG_019-20a>¶
五福飲(新補六/)　　　　　瓊玉膏(補六一/)¶
補中益氣湯(補三一/)　　　左歸飲(新補二/)¶
右歸飲(新補三/)　　　　　加減一隂煎(新補九/)¶
左歸丸(新補四/)　　　　　右歸丸(新補五/)¶
六味囘陽飲(新熱二/)　　　六味丸(補一二一/)¶
八味丸(補一二二/)　　　　人參固夲丸(補百七/)¶
人參平肺㪚(寒三七/)　　　地黄丸(補一二一/)¶
安腎丸(熱一六七/)　　　　竹葉石膏湯(寒五/)¶
<pb:KR3e0086_WYG_019-20b>¶
劫勞㪚(婦一二四/)　　　　九仙㪚(固十/)¶
涼膈㪚(攻十九/)　　　　　竹葉黄耆湯(寒七/)¶
小清龍湯(㪚八/)　　　　　六君子湯(補五/)¶
生料鹿茸丸(補一三三/)　　大補元煎(新補一/)¶
兎門冬湯(寒四四/)　　　　大兎絲子丸(固三六/)¶
金沸草㪚(㪚八一/)　　　　梔子仁湯(寒十九/)¶
局方消風㪚(㪚四七/)　　　大承氣湯(攻一/)¶
黄連解毒湯(寒一/)　　　　貝母丸(新和十八/)¶
<pb:KR3e0086_WYG_019-21a>¶
　　　論外備用方¶
四君子湯(補一/)　　　　　生脉㪚(補五七/)¶
十全大補湯(補二十/)　　　寧肺湯(補六三/熱𠻳)¶
蜜酥煎(補六六/)　　　　　鳯髓湯(補六五/潤肺)¶
五味異功㪚(補四/)　　　　鹿茸丸(補一三三/)¶
補肺湯(補六二/勞𠻳)　　　　　杏仁煎(和一四二/喘𠻳)¶
杏仁膏(和一四三/欬唾血)　　　　橘皮半夏湯(和十三/)¶
星香丸(和百二/痰𠻳)　　　　　蘓子煎(和一四一/潤肺)¶
<pb:KR3e0086_WYG_019-21b>¶
杏仁蘿蔔子丸(和百十九/痰𠻳)　杏仁丸(和百八𠻳/老人欬)¶
白术湯(和二七/濕痰𠻳)　　　　　人參定喘湯(和一三四/寒喘𠻳)¶
前胡㪚(和一四四/煩熱𠻳)　　　　百花膏(和一四五/𠻳血)¶
阿膠㪚(和二百七/唾血)　　　　玉液丸(和百六/消痰火)¶
玉粉丸(和百七/痰𠻳)　　　　　桑皮㪚(㪚八四/風熱𠻳)¶
參蘓飲(㪚三四/風寒)　　　　　十神湯(㪚四十/外感)¶
旋覆花湯(㪚八二/風入肺)　　　　二母㪚(寒四九/肺熱)¶
紫苑㪚(寒五三/肺痿血)　　　　　黄芩知母湯(寒五一/火𠻳)¶
<pb:KR3e0086_WYG_019-22a>¶
圑魚丸(寒九五𠻳/痰熱勞)　　　　五味子丸(固十二/劫𠻳)¶
人參清肺湯(寒三六/肺虚熱)　　　三玅湯(固九/久𠻳)¶
安眠㪚(固七/久𠻳)　　　　　　加味理中湯(熱五/虚寒)¶
潤肺丸(固十四/)　　　　　日藥煎(固八/劫𠻳)¶
靈寳烟筒(因二六七/)　　　𠻳烟筒(因二六六/)¶
　　喘促¶
　　　經義¶
至真要大論曰諸氣膹鬱皆屬於肺○諸痿喘嘔皆屬¶
<pb:KR3e0086_WYG_019-22b>¶
　於土○諸逆衝上皆屬於火¶
脉解篇曰陽眀所謂上喘而為水者隂氣下而復上上¶
　則邪客於臟腑間故為水也少隂所謂嘔欬上氣喘¶
　者隂氣在下陽氣在上諸陽氣浮無所依從故嘔欬¶
　上氣喘也¶
隂陽别論曰二陽之病發心脾其𫝊為息賁者不治○¶
　隂爭於内陽擾於外魄汗未藏四逆而起起則熏肺¶
　使人喘鳴¶
<pb:KR3e0086_WYG_019-23a>¶
大竒論曰肺之雍喘而两胠滿¶
太隂陽眀論曰犯賊風虚邪者陽受之陽受之則入六¶
　腑入六腑則身熱不時臥上為喘呼¶
痺論曰心痺者脉不通煩則心下鼓暴上氣而喘○肺¶
　痺者煩滿喘而嘔○淫氣喘息痺聚在肺○腸痺者¶
　數飲而不得出中氣喘爭¶
陽眀脉解篇曰陽眀厥則喘而惋惋則惡人帝曰或喘¶
　而死者或喘而生者何也岐伯曰厥逆連臟則夗連¶
<pb:KR3e0086_WYG_019-23b>¶
　經則生¶
脉要精㣲論曰肝脉若摶因血在脇下令人喘逆¶
逆調論曰夫不得臥臥則喘者是水氣之客也夫水者¶
　循津液而流也腎者水臟主津液主臥與喘也¶
示從客論曰喘欬者是水氣并陽眀也¶
玉機真藏論曰秋脉不及則令人喘呼吸少氣而欬上¶
　氣見血下聞病音¶
舉痛論曰勞則喘息汗出外内皆越故氣耗矣○寒氣¶
<pb:KR3e0086_WYG_019-24a>¶
　客於衝脉衝脉起於關元随腹直上寒氣客則脉不¶
　通脉不通則氣因之故喘動應手矣¶
刺禁論曰刺缺盆中内陥氣泄令人喘欬逆¶
五邪篇曰邪在肺則病皮膚痛寒熱上氣喘欬動肩背¶
繆刺論曰邪客於手陽明之絡令人氣滿胸中喘息而¶
　支胠胸中熱¶
經脉别論曰夜行則喘出於腎淫氣病肺○有所墮恐¶
　喘出於肝淫氣害脾○有所驚恐喘出於肺淫氣傷¶
<pb:KR3e0086_WYG_019-24b>¶
　心○度水跌仆喘出於腎與骨當是之時勇者氣行¶
　則已怯者則着而為病也○太陽臟獨至厥喘虚氣¶
　逆是隂不足陽有餘也¶
平人氣象論曰頸脉動喘疾欬曰水¶
經脉篇曰肺手太隂也是動則病肺脹滿膨膨而喘欬¶
　○腎足少隂也是動則病饑不欲食欬唾則有血喝¶
　喝而喘¶
臟氣法時論曰肺病者喘欬逆氣肩背痛汗出○腎病¶
<pb:KR3e0086_WYG_019-25a>¶
　者腹大脛腫喘欬身重¶
調經論曰氣有餘則喘欬上氣不足則息利少氣¶
水熱穴論曰故水病下為胕腫大腹上為喘呼不得臥¶
　者標夲俱病故肺為喘呼腎為水腫肺為逆不得臥¶
熱病篇曰熱病已得汗出而脉尚躁喘且復熱喘甚者¶
　死¶
　　　論證¶
氣喘之病最為危候治失其要鮮不悮人欲辨之者亦¶
<pb:KR3e0086_WYG_019-25b>¶
　惟二證而已所謂二證者亦曰實喘一曰虚喘也此¶
　二證相反不可混也然則何以辨之盖實喘者有邪¶
　邪氣實也虚喘者無邪元氣虚也實喘者氣長而有¶
　餘虚喘者氣短而不續實喘者胸脹氣粗聲髙息湧¶
　膨膨然若不能容惟呼出為快也虚喘者慌張氣怯¶
　聲低息短皇皇然若氣欲㫁提之若不能升吞之若¶
　不相及勞動則甚而惟急促似喘但得引長一息為¶
　快也此其一為真喘一為似喘真喘者其責在肺似¶
<pb:KR3e0086_WYG_019-26a>¶
　喘者其責在腎何也盖肺為氣之主腎為氣之根肺¶
　主皮毛而居上焦故邪氣犯之則上焦氣壅而為喘¶
　氣之壅滯者宜清宜破也腎主精髓而在下焦若真¶
　隂虧損精不化氣則下不上交而為促促者斷之基¶
　也氣既短促而再加消㪚如壓卵矣且氣盛有邪之¶
　脉必滑數有力而氣虚無邪之脉必㣲弱無神此脉¶
　候之有不同也其有外見浮洪或芤大至極而稍按¶
　即無者此正無根之脉也或往來弦甚而極大極數¶
<pb:KR3e0086_WYG_019-26b>¶
　全無和緩者此正胃氣之敗也俱為大虚之候但脉¶
　之㣲弱者其真虚易知而脉之浮空弦摶者其假實¶
　難辨然而輕重之分亦惟於此而可察矣盖其㣲弱¶
　者猶順而易醫浮空者最險而多變若弦強之甚則¶
　為真藏真藏已見不可為也¶
　　　虚喘證治(共七/條)¶
凡虚喘之證無非由氣虚耳氣虚之喘十居七八但察¶
　其外無風邪内無實熱而喘者即皆虚喘之證若脾¶
<pb:KR3e0086_WYG_019-27a>¶
　肺氣虚者不過在中上二焦化源未虧其病猶淺若¶
　肝腎氣虚則病出下焦而夲末俱病其病則深此當¶
　速救其根以接助真氣庶可囘生也○其有病久而¶
　加以喘者或久服消痰㪚氣等劑而反加喘者或上¶
　為喘欬而下為泄瀉者或婦人産後亡血過多則營¶
　氣暴竭孤陽無依而為喘者此名孤陽絶隂剥極之¶
　候已為難治更毋蹈剥廬之戒也¶
一虚喘證其人别無風寒欬𠻳等疾而忽見氣短似喘¶
<pb:KR3e0086_WYG_019-27b>¶
　或但經㣲勞或饑時即見喘促或於精泄之後或於¶
　大汗之後或於大小便之後或大病之後或婦人月¶
　期之後而喘促愈甚或氣道噎塞上下若不相續勢¶
　劇垂危者但察其表裏無邪脉息㣲弱無力而諸病¶
　若此悉宜以貞元飲主之加減如夲方其效如神此¶
　外如小營煎大營煎大補元煎之類俱可擇用經曰¶
　肝苦急急食甘以緩之即此之類○若大便溏泄兼¶
　下寒者宜右歸飲右歸丸聖术煎之類主之¶
<pb:KR3e0086_WYG_019-28a>¶
一脾肺氣虚上焦㣲熱㣲渇而作喘者宜生脉㪚主之¶
　○或但以氣虚而無熱者惟獨參湯為宜○若火爍¶
　肺金上焦熱甚煩渇多汗氣虚作喘者宜人參白虎¶
　湯主之若火在隂分宜玉女煎主之然惟夏月或有¶
　此證○若隂虚自小腹火氣上衝而喘者宜補隂降¶
　火以六味地黄湯加黄柏知母之類主之¶
一水病為喘者以腎邪干肺也然水不能化而子病及¶
　毋使非精氣之敗何以致此此其虚者十九而間乎¶
<pb:KR3e0086_WYG_019-28b>¶
　虚中挟實則或有之耳故凡治水喘者不宜妄用攻¶
　擊之藥當求腫脹門諸法治之腫退而喘自定矣○¶
　古法治心下有水氣上乗於肺喘而不得臥者以直¶
　指神秘湯主之但此湯性用多主氣分若水因氣滯¶
　者用之則可若水因氣虚者必當以加減金匱腎氣¶
　湯之類主之¶
一老弱人久病氣虚發喘者但當以飬肺為主凡隂勝¶
　者宜温飬之如人參當歸薑桂甘草或加以耆术之¶
<pb:KR3e0086_WYG_019-29a>¶
　屬陽勝者宜滋飬之如人參熟地麦冬阿膠五味子¶
　梨漿牛乳之屬¶
一關格之證為喘者如六節藏象論曰人迎四盛已上¶
　為格陽寸口四盛以上為格隂人迎與寸口俱盛四¶
　倍已上為關格此關格之證以脉言不以病言也今¶
　人之患此者頗多而人多不知且近時察脉者不論¶
　人迎惟在寸口但其两手之脉浮弦至極大至四倍¶
　已上者便是此證其病必虚里跳動而氣喘不已此¶
<pb:KR3e0086_WYG_019-29b>¶
　之喘狀多無欬𠻳但覺胸膈舂舂似脹非脹似短非¶
　短㣲勞則喘甚多言亦喘甚甚至通身振振慌張不¶
　寧此必情慾傷隂以致元氣無根孤陽離劇之候也¶
　多不可治方論詳關格門¶
一凡病喘促但察其脉息㣲弱細濇者必隂中之陽虚¶
　也或浮大弦芤按之空虚者必陽中之隂虚也大凡¶
　喘急不得臥而脉見如此者皆元氣大虚去死不逺¶
　之候若妄加消伐必増劇而危若用苦寒或攻下之¶
<pb:KR3e0086_WYG_019-30a>¶
　無不即死¶
　　　實喘證治(共七/條)¶
一實喘之證以邪實在肺也肺之實邪非風寒則火邪¶
　耳盖風寒之邪必受自皮毛所以入肺而為喘火之¶
　熾盛金必受傷故亦以病肺而為喘治風寒之實喘¶
　宜以温㪚治火熱之實喘治以寒涼○又有痰喘之¶
　説前人皆曰治痰不知痰豈能喘而必有所以生痰¶
　者此當求其夲而治之¶
<pb:KR3e0086_WYG_019-30b>¶
一凡風寒外感邪實於肺而欬喘並行者宜六安煎加¶
　細辛或蘓葉主之○若冬月風寒感甚者於夲方加¶
　麻黄亦可或用小青龍湯華盖㪚三拗湯之類主之¶
一外有風寒内兼㣲火而喘者宜黄芩半夏湯主之○¶
　若兼陽眀火盛而以寒包熱者宜涼而兼㪚以大青¶
　龍湯或五虎湯越婢加半夏湯之類主之¶
一外無風寒而惟火盛作喘或雖有㣲寒而所重在火¶
　者宜桑白皮湯或抽薪飲之類主之¶
<pb:KR3e0086_WYG_019-31a>¶
一痰盛作喘者雖宜治痰如二陳湯六安煎導痰湯千¶
　緍湯滚痰丸抱龍丸之類皆可治實痰之喘也六君¶
　子湯金水六君煎之類皆可治虚痰之喘也然痰之¶
　為病亦惟為病之標耳猶必有生痰之夲故凡痰因¶
　火動者必須先治其火痰因寒生者必須先去其寒¶
　至於或因氣逆或因風邪或因濕滯或因脾腎虚弱¶
　有一於此皆能生痰使欲治痰而不治其所以痰則¶
　痰終不能治而喘何以愈哉¶
<pb:KR3e0086_WYG_019-31b>¶
一氣分受邪上焦氣實作喘或怒氣鬱結傷肝而人壯¶
　力強脹滿脉實者但破其氣而喘自愈宜廓清飲四¶
　磨飲四七湯蘿蔔子湯蘓子降氣湯之類主之或陽¶
　眀氣秘不通而脹滿者可㣲利之¶
一喘有夙根遇寒即𤼵或遇勞即𤼵者亦名哮喘未𤼵¶
　時以扶正氣為主既𤼵時以攻邪氣為主扶正氣者¶
　須辨隂陽隂虚者補其隂陽虚者補其陽攻邪氣者¶
　須分㣲甚或㪚其風或温其寒或清其痰火然𤼵久¶
<pb:KR3e0086_WYG_019-32a>¶
　者氣無不虚故於消㪚中宜酌加温補或於温補中¶
　宜量加消㪚此等證候當惓惓以元氣為念必使元¶
　氣漸充庶可望其漸愈若攻之太過未有不致日甚¶
　而危者¶
　　　述古(共二/條)¶
東垣曰華佗云盛而為喘減而為枯故活人亦云𤼵喘¶
　者氣有餘也凡看文字須要㑹得夲意盛而為喘者¶
　非肺氣盛也喘為肺氣有餘者亦非氣有餘也氣盛¶
<pb:KR3e0086_WYG_019-32b>¶
　當認作氣衰有餘當認作不足肺氣果盛又為有餘¶
　則當清肅下行而不喘以其火入於肺衰與不足而¶
　為喘焉故言盛者非言肺氣盛也言肺中之火盛也¶
　言有餘者非言肺氣有餘也言肺中之火有餘也故¶
　瀉肺以苦寒之劑非瀉肺也瀉肺中之火實補肺氣¶
　也用者不可不知¶
丹溪曰喘急者氣為火所鬱而為痰在肺胃間也有痰¶
　者有火炎者有隂虚自小腹下起而上逆者有氣虚¶
<pb:KR3e0086_WYG_019-33a>¶
　而致氣短者有水氣乗肺者有肺虚扶寒而喘者有¶
　肺實挟熱而喘者有驚憂氣鬱肺脹而喘者有胃絡¶
　不和而喘者有腎氣虚損而喘者雖然未有不由痰¶
　水内鬱風寒外束而致之者也¶
　　　灸法¶
璇璣　　氣海　　膻中　　期門¶
背中骨節第七椎下穴灸三壯喘氣立已神效¶
　　　喘促論列方¶
<pb:KR3e0086_WYG_019-33b>¶
貞元飲(新補十九/)　　　　六安煎(新和二/)¶
大補元煎(新補一/)　　　　大營煎(新補十四/)¶
小營煎(新補十五/)　　　　六君子湯(補五/)¶
右歸飲(新補三/)　　　　　右歸丸(新補五/)¶
大青龍湯(㪚七/)　　　　　獨參湯(補三六/)¶
神秘湯(和一三八/)　　　　小青龍湯(㪚八/)¶
聖术煎(新熱二五/)　　　　生脉㪚(補五七/)¶
玉女煎(新寒十二/)　　　　蘿蔔子湯(和一三九/)¶
<pb:KR3e0086_WYG_019-34a>¶
二陳湯(和一/)　　　　　　千緍湯(和九五/)¶
桑白皮湯(寒五二/)　　　　六味地黄湯(補一一二/)¶
抱龍丸(消八五/)　　　　　導痰湯(和九一/)¶
廓清飲(新和十三/)　　　　金水六君煎(新和一/)¶
四七湯(和九七/)　　　　　四磨飲(和五二/)¶
金匱腎氣丸(補一二六/)　　五虎湯(和一三六/)¶
三抝湯㪚(七八/)　　　　　人參白虎湯(寒三/)¶
華盖㪚(㪚七九/)　　　　　滚痰丸(攻七七/)¶
<pb:KR3e0086_WYG_019-34b>¶
蘓子降氣湯(和四一/)　　　黄芩半夏湯(㪚五十/)¶
越婢加半夏湯(㪚九十/)¶
　　　論外備用方¶
參附湯(補三八/)　　　　　五味子湯(補五八/喘渇)¶
十全大補湯(補二十/虚喘)　　　蜜酥煎(補六六/)¶
百合湯(和一三四/浮腫作喘)　　　　人參胡桃湯(補六十臥/喘不得)¶
蘓子煎(和一四一/潤肺喘)　　　　定喘湯(和一三三/風寒喘)¶
人參定喘湯(和一三四/寒邪欬喘)　　黄𤓰蔞丸(和百十八/痰喘)¶
<pb:KR3e0086_WYG_019-35a>¶
神秘湯(和一三八/水氣喘)　　　　蘓陳九寳湯(㪚八五/哮喘)¶
瀉白㪚(寒四二/肺火)　　　　　䨇玉㪚(寒七一/火喘)¶
安眠㪚(固七止/喘不)　　　　　葶藶大棗瀉肺湯(和百四十/浮腫喘)¶
　　呃逆¶
　　　經義¶
口問篇帝曰人之噦者何氣使然岐伯曰榖入於胃胃¶
　氣上注於肺今有故寒氣與新榖氣俱還入於胃新¶
　故相亂真邪相攻氣并相逆復出於胃故為噦○肺¶
<pb:KR3e0086_WYG_019-35b>¶
　主為噦取手太隂足少隂¶
宣明五氣篇曰胃為氣逆為噦為恐¶
襍病篇曰噦以草刺鼻嚏嚏而已無息而疾迎引之立¶
　已大驚之亦可已¶
至真要大論曰陽明之復嘔吐欬噦○太陽之復唾出¶
　清水及為噦噫○諸逆衝上皆屬於火¶
保命全形論曰病深者其聲噦¶
邪氣臟腑病形篇曰心脉小甚為善噦¶
<pb:KR3e0086_WYG_019-36a>¶
三部九候論曰若有七診之病其脉候亦敗者死矣必¶
　𤼵噦噫¶
　　　論證(共三/條)¶
呃逆一證古無是名其在内經夲謂之噦因其呃呃連¶
　聲故今以呃逆名之於義亦妥觀内經治噦之法以¶
　草刺鼻嚏及氣息迎引大驚之類是皆治呃之法此¶
　噦夲呃逆無待辨也自孫真人云遍尋方論無此名¶
　遂以呃逆為噦因致後世訛傳乃以欬逆亁嘔噫氣¶
<pb:KR3e0086_WYG_019-36b>¶
　之類互相殽亂自唐迄今矣此名之不可不察亦不¶
　可不正也¶
一欬逆之名原出内經夲以欬𠻳氣逆者為言如氣交¶
　變大論曰嵗金太過甚則喘欬逆氣此因喘欬以致¶
　氣逆故云欬逆氣也又曰欬逆甚而血溢正以欬逆¶
　不止而血隨氣溢則病之常也未聞以呃逆而見血¶
　者也即如六元正紀大論云金鬱之發民病欬逆者¶
　亦是此意此欬逆之非呃逆亦甚眀矣而今後世諸¶
<pb:KR3e0086_WYG_019-37a>¶
　公乃悉以噦為欬逆豈皆未之詳察耶及觀丹溪之¶
　言在纂要則曰孫真人誤以噦為欬逆是謂噦非欬¶
　逆也在心法附録則曰欬逆為病古謂之噦近謂之¶
　呃此又謂噦即欬逆也在嘔吐門則又曰有聲有物¶
　謂之嘔吐有聲無物謂之噦此又以乾嘔為噦也前¶
　後不一何其自謬若此再如海藏河間諸公有以噦¶
　為乾嘔者有以欬逆為噫者總皆謬矣盖嘔即吐之¶
　類但吐而無物者曰嘔嘔而有物者曰吐腹脹噯氣¶
<pb:KR3e0086_WYG_019-37b>¶
　者曰噫逆氣自下而上者亦曰噫此四者之辨自有¶
　正名顧可紛紛若是乎兹余析而判之曰噦者呃逆¶
　也非欬逆也欬逆者欬𠻳之甚者也非呃逆也亁嘔¶
　者無物之吐即嘔也非噦也噫者飽食之息即噯氣¶
　也非欬逆也後人但以此為鑑則異説之疑可盡釋¶
　矣¶
一呃逆證有傷寒之呃逆有雜證之呃逆其在古人則¶
　悉以虚寒為言惟丹溪引内經之言曰諸逆衝上皆¶
<pb:KR3e0086_WYG_019-38a>¶
　屬於火病人見此似為死證然亦有實者不可不知¶
　余向見此説疑其與古人相左不以為然盖亦謂此¶
　證必屬虚寒何有實熱兹及晚年厯騐始有定見乃¶
　知丹溪此言為不誣也雖其中寒熱虚實亦有不同¶
　然致呃之由總由氣逆氣逆於下則直衝於上無氣¶
　則無呃無陽亦無呃此病呃之源所以必由氣也欲¶
　得其象不見雨中之雷水中之浡乎夫陽為隂蔽所¶
　以為雷而轟轟不已者此火為雷之夲而火即氣也¶
<pb:KR3e0086_WYG_019-38b>¶
　氣為水覆所以為浡而汨汨不已者此氣為浡之夲¶
　而氣即陽也然病在氣分夲非一端而呃之大要亦¶
　惟三者而已則一曰寒呃二曰熱呃三曰虚脱之呃¶
　寒呃可温可㪚寒去則氣自舒也熱呃可降可清火¶
　静而氣自平也惟虚脱之呃則誠危殆之證其或免¶
　者亦萬幸矣凡諸治法當辨如左¶
　　　論治(共九/條)¶
凡襍證之呃雖由氣逆然有兼寒者有兼熱者有因食¶
<pb:KR3e0086_WYG_019-39a>¶
　滯而逆者有因氣滯而逆者有因中氣虚而逆者有¶
　因隂氣竭而逆者但察其因而治其氣自無不愈若¶
　輕易之呃或偶然之呃氣順則已夲不必治惟屢呃¶
　為患及呃之甚者必其氣有大逆或脾腎元氣大有¶
　虧竭而然然實呃不難治而惟元氣敗竭者乃最危¶
　之候也¶
一寒滯為呃者或以風寒或以生冷或其臟氣夲寒偶¶
　有所逆皆能致呃但去其蔽抑之寒而呃自止宜橘¶
<pb:KR3e0086_WYG_019-39b>¶
　皮湯三因丁香㪚或二陳湯加生薑五七片或佐關¶
　煎或甘草亁薑湯橘皮亁薑湯之類皆可酌用○若¶
　寒之甚者漿水㪚或四逆湯¶
一胃火為呃者其證極多但察其脉見滑實而病氣不¶
　虚胸膈有滯或大便堅實或不行者皆其胃中有火¶
　所以上衝為呃但降其火其呃自止惟安胃飲為最¶
　妙余甞治愈多人皆此證也¶
一氣逆為噦而兼脹悶者宜加減二陳湯加烏藥或寳¶
<pb:KR3e0086_WYG_019-40a>¶
　鑑丁香柿蒂㪚或羌活附子湯或神香㪚¶
一食滯而呃者宜加減二陳加山查白芥子烏藥之屬¶
　或用大和中飲加亁薑术香¶
一中焦脾胃虚寒氣逆為呃者宜理中加丁香湯或温¶
　胃飲加丁香○若因勞倦内傷而致呃逆者宜補中¶
　益氣湯加丁香○凡中焦寒甚者多由脾胃氣虚而¶
　然盖脾胃不虚則寒亦不甚故治寒者當以脾氣為¶
　主○若吐利後胃氣㣲虚或兼隔熱而呃者宜橘皮¶
<pb:KR3e0086_WYG_019-40b>¶
　竹茹湯無熱者宜生薑半夏丁香柿蒂白术肉桂之¶
　類皆可酌用¶
一下焦虚寒者其肝腎生氣之原不能暢達故凡虚弱¶
　之人多見呃逆正以元陽無力易為遏抑而然此呃¶
　逆之夲多在腎中故余製歸氣飲主之甚效或用理¶
　隂煎加丁香以䟽氣妙亦如之¶
一凡以大病之後或以虚羸之極或以虚損誤攻而致¶
　呃逆者此最危之證察其中虚速宜補脾察其隂虚¶
<pb:KR3e0086_WYG_019-41a>¶
　速宜補腎如前二條固其法矣然猶恐不及則惟大¶
　補元煎及右歸飲之類斯其庶幾者也¶
一呃逆證凡聲強氣盛而脉見滑實者多宜清降若聲¶
　小息㣲而脉見㣲弱者多宜温補¶
　　　傷寒呃逆(共六/條)¶
凡傷寒之呃亦無非氣逆之病其有與雜證不同者如¶
　仲景所言則其類也然猶有未悉及治有未備者謹¶
　略如左¶
<pb:KR3e0086_WYG_019-41b>¶
一傷寒胃中虚冷等證大約與前雜證相似悉宜如前¶
　以理中等劑治之○或如仲景所言胃中虚冷及飲¶
　水則噦等證當以後條仲景法治之¶
一傷寒邪在表者與裏無渉故無噦證惟少陽證邪在¶
　半表半裏之間則寒熱往來氣為邪抑而噦逆者有¶
　之矣宜柴陳煎主之有寒者加丁香有火者加黄芩¶
　或小柴胡湯亦可¶
一傷寒失下邪入正陽眀内熱之極三焦亁格隂道不¶
<pb:KR3e0086_WYG_019-42a>¶
　行而上衝作呃者必宜去火去閉斯逆氣得降而噦¶
　乃可愈然必察邪之㣲甚如無堅實脹滿等證而但¶
　以亁涸燥熱者宜白虚湯或竹葉石膏湯或瀉心湯¶
　涼解之○若果有燥&KR0008;大便閉結脹滿實堅俱全者¶
　宜三承氣湯下之¶
一傷寒邪有未解而用温補太過者則其中焦氣逆最¶
　能為噦惟安胃飲為最玅○若氣逆無火者宜橘皮¶
　湯○若兼表邪未解者宜柴陳煎¶
<pb:KR3e0086_WYG_019-42b>¶
一傷寒誤攻或吐或下或誤用寒涼以致脾腎胃氣大¶
　虚大寒而發噦者大為危候速當以前襍證温胃理¶
　隂等法調治之恐遲則無濟於事也¶
　　　述古(共三/條)¶
仲景曰陽眀病不能食攻其熱必噦所以然者胃中虚¶
　冷故也以其人夲虚故攻其熱必噦○傷寒大吐大¶
　下之極虚復極汗出者以其人外氣怫鬱復與之水¶
　以𤼵其汗因得噦所以然者胃中虚冷故也○陽明¶
<pb:KR3e0086_WYG_019-43a>¶
　病不大便六七日恐有燥屎欲知之法少與小承氣¶
　湯湯入腹中轉失氣者此有燥屎乃可攻之若不轉¶
　失氣者此但初頭鞕後必溏不可攻之攻之必脹滿¶
　不能食也欲飲食者與水則噦○若胃中虚冷不能¶
　食者飲水則噦○按以上四條皆言胃之虚寒也虚¶
　寒者既不可攻亦不可與水則寒涼之藥亦當忌用¶
　可知○論曰傷寒噦而腹脹視其前後知何部不利¶
　利之則愈○按此一條即言噦之實邪也盖便有不¶
<pb:KR3e0086_WYG_019-43b>¶
　利則氣有不達下不達則上逆而出故小便不利者¶
　當利其水大便不利者當通其便¶
要畧曰病人胸中似喘不喘似嘔不嘔似噦不噦徹心¶
　中憒憒然無奈者生薑半夏湯主之○亁嘔噦手足¶
　厥者橘皮湯主之噦逆者橘皮竹茹湯主之¶
張子和吐式篇云凡病在上者皆宜吐然自胸以上大¶
　滿大實痰如膠漆㣲湯㣲㪚皆兒戯耳若非吐法病¶
　安能除曽見病之在上者諸醫用藥盡其技而不效¶
<pb:KR3e0086_WYG_019-44a>¶
　余以涌劑少少用之輒獲㣲效可見吐法必可用於¶
　上宜乎其效之速也○按此吐法亦可治噦者以其¶
　氣得伸而鬱得㪚也故凡氣實而鬱者在子和之法¶
　亦所宜用¶
　　　易簡方¶
一方治呃逆久不愈連連四五十聲者用生薑搗汁一¶
　合加蜜一匙温熱服¶
一齅法　治呃逆服藥不效者用硫黄乳香等分以酒¶
<pb:KR3e0086_WYG_019-44b>¶
　煎令患人以鼻齅之效○一方用䧺黄一味煎酒齅¶
　　　灸法¶
两乳穴　治呃逆立止取穴法婦人以乳頭垂下到䖏¶
　是穴男子不可垂者以乳頭下一指為率與乳頭相¶
　直骨間䧟中是穴男左女右灸一處艾炷如小麦大¶
　着火即止灸三壯不止者不可治¶
膻中　　中脘　　氣海　　三里¶
　　　呃逆論列方¶
<pb:KR3e0086_WYG_019-45a>¶
二陳湯(和一/)　　　　　　橘皮湯(熱五七/)¶
四逆湯(熱十四/)　　　　　安胃飲(新寒十一/)¶
温胃湯(新熱五/)　　　　　歸氣飲(新熱十四/)¶
理隂煎(新熱三/)　　　　　右歸飲(新補三/)¶
佐關煎(新熱十/)　　　　　漿水㪚(熱一四八/)¶
柴陳煎(新㪚九/)　　　　　白虎湯(寒二/)¶
神香㪚(新和二十/)　　　　大補元煎(新補一/)¶
瀉心湯(寒二七/)　　　　　大和中飲(新和七/)¶
<pb:KR3e0086_WYG_019-45b>¶
小和中飲(新和八/)　　　　小柴胡湯(㪚十九/)¶
大承氣湯(攻一/)　　　　　小承氣湯(攻二/)¶
加減二陳湯(和二/)　　　　橘皮亁薑湯(熱五六/)¶
甘草亁薑湯(熱五五/)　　　生薑半夏湯(熱五三/)¶
橘皮竹茹湯(熱五九/)　　　三因丁香㪚(熱六一/)¶
補中益氣湯(補三一/)　　　羌活附子湯(熱三五/)¶
理中加丁香湯(熱四/)　　　竹葉石膏湯(寒五/)¶
寳鑑丁香柿蒂㪚(熱六六/)¶
<pb:KR3e0086_WYG_019-46a>¶
　　　論外備用方¶
參附湯(補三八/)　　　　　柿蒂湯(熱六七/)¶
丁香温中湯(熱十一/和胃)　　　飬正丹(熱一八九/氣逆)¶
丁香柿蒂㪚(熱六五/胃寒)¶
　　鬱證¶
　　　經義¶
六元正紀大論帝曰五運之氣亦復嵗乎岐伯曰鬱極¶
　廼𤼵待時而作也○帝曰鬱之甚者治之柰何岐伯¶
<pb:KR3e0086_WYG_019-46b>¶
　曰木鬱達之火鬱發之土鬱奪之金鬱泄之水鬱折¶
　之然調其氣過者折之以其畏也所謂泄之¶
　王太僕曰木鬱達之謂吐之令其調達火鬱𤼵之謂¶
　汗之令其踈㪚土鬱奪之謂下之令無壅碍金鬱泄¶
　之謂滲泄解表利小便也水鬱折之謂抑之制其衝¶
　逆也¶
　滑氏曰木性夲條達火性夲發揚土性夲冲和金性¶
　夲肅清水性夲流通五者一有所鬱斯失其性矣達¶
<pb:KR3e0086_WYG_019-47a>¶
　發奪泄折將以治其鬱而遂其性也¶
　王安道釋此曰凡病之起多由於鬱鬱者滯而不通¶
　之義或因所乗而為鬱或不因所乗夲氣自病而鬱¶
　者皆鬱也豈惟五運之變能使然哉鬱既非五運之¶
　變可拘則達發奪泄折等法固可擴而充之可擴而¶
　充其應變不窮之理也歟且人達者通暢之也如肝¶
　性急怒氣逆胠脇或脹火時上炎治以苦寒辛㪚而¶
　不愈者則用升𤼵之藥加以厥隂報使而從治之又¶
<pb:KR3e0086_WYG_019-47b>¶
　如久風入中為飱泄及不因外風之入而清氣在下¶
　為飱泄則以輕揚之劑舉而㪚之凡此之類皆達之¶
　之法也王氏以吐訓達不能使人無疑以其肺金盛¶
　而抑制肝木歟則瀉肺氣舉肝氣可矣不必吐也以¶
　為脾胃濁氣下流而少陽清氣不升歟則益胃升陽¶
　可矣不必吐也雖然木鬱固有吐之之理今以吐字¶
　總該達字則凡木鬱皆當用吐矣其可乎哉至於東¶
　垣所謂食塞肺分為金與土旺於上而尅木夫金之¶
<pb:KR3e0086_WYG_019-48a>¶
　尅木乃五行之常道固不待物傷而後能也且為物¶
　所傷豈有反旺之理若曰去其物以伸木氣乃是反¶
　為木鬱而施治非為食傷而施治矣夫食塞胸中而¶
　用吐正内經所謂其髙者因而越之之義耳不勞引¶
　木鬱之説以及之也四鬱皆然○又曰夫五鬱為病¶
　故有法以治之然邪氣久實正氣必損今邪氣雖去¶
　正氣豈能遽平乎苟不平調正氣使各安其位復其¶
　常於治鬱之餘則猶未足以盡治法之玅故又曰然¶
<pb:KR3e0086_WYG_019-48b>¶
　調其氣苟調之氣猶未服而或過則當益其所不勝¶
　以制之如木過者當益金金能制木則木斯服矣所¶
　不勝者所畏者也故曰過者折之以其畏也夫制物¶
　者物之所欲也制於物者物之所不欲也順其欲則¶
　喜逆其欲則惡今逆之以所惡故曰所謂泄之¶
隂陽應象大論曰東方生風在志為怒怒傷肝悲勝怒¶
　○南方生熱在志為喜喜傷心恐勝喜○中央生濕¶
　在志為思思傷脾怒勝思○西方生燥在志為憂憂¶
<pb:KR3e0086_WYG_019-49a>¶
　傷肺喜勝憂○北方生寒在志為恐恐傷腎思勝恐¶
舉痛論曰怒則氣上喜則氣緩悲則氣消恐則氣下寒¶
　則氣收炅則氣泄驚則氣亂勞則氣耗思則氣結○¶
　怒則氣逆甚則嘔血及飱泄故氣上矣○喜則氣和¶
　志達營衛通利故氣緩矣○悲則心系急肺布葉舉¶
　而上焦不通營衛不㪚熱氣在中故氣消矣○恐則¶
　精却却則上焦閉閉則氣還還則下焦脹故氣不行¶
　矣○寒則腠理閉氣不行故氣收矣○炅則腠理開¶
<pb:KR3e0086_WYG_019-49b>¶
　營衛通汗大泄故氣泄矣○驚則心無所倚神無所¶
　歸慮無所定故氣亂矣○勞則喘息汗出外内皆越¶
　故氣耗矣○思則心有所存神有所歸正氣畱而不¶
　行故氣結矣¶
宣明五氣篇曰胃為氣逆為噦為恐膽為怒○精氣并¶
　於心則喜并於肺則悲并於肝則憂并於脾則畏并¶
　於腎則恐○陽入之隂則靜隂出之陽則怒¶
玉機真藏論曰憂恐悲喜怒令不得以其次故令人有¶
<pb:KR3e0086_WYG_019-50a>¶
　大病矣因而喜大虚則腎氣乘矣怒則肝氣乗矣悲¶
　則肺氣乗矣恐則脾氣乗矣憂則心氣乗矣¶
夲神篇曰怵惕思慮者則傷神神傷則恐懼流淫而不¶
　止○悲哀動中者竭絶而失生○喜樂者神憚㪚而¶
　不藏○憂愁者氣閉寒而不行○盛怒者迷惑而不¶
　治○恐懼者神蕩憚而不收○心怵惕思慮則傷神¶
　神傷則恐懼自失破䐃脱肉毛悴色夭死於冬○脾¶
　憂愁而不解則傷意意傷則悗亂四肢不舉毛悴色¶
<pb:KR3e0086_WYG_019-50b>¶
　夭死於春○肝悲哀動中則傷魂魂傷則狂忘不精¶
　當人隂縮而筋攣兩脇骨不舉毛悴色夭死於秋○¶
　肺喜樂無極則傷魄魄傷則狂皮革焦毛悴色夭死¶
　於夏○腎盛怒而不止則傷志志傷則喜忘其前言¶
　腰脊不可以俛仰屈伸毛悴色夭死於季夏○恐懼¶
　而不解則傷精精傷則骨痿痿厥精時自下¶
夀夭剛柔篇曰憂恐忿怒傷氣氣傷臟乃病臟¶
夲病篇曰憂愁思慮即傷心○恚怒氣逆上而不下即¶
<pb:KR3e0086_WYG_019-51a>¶
　傷肝¶
邪氣臟腑病形篇曰愁憂恐懼則傷心形寒寒飲則傷¶
　肺¶
痿論曰悲哀太甚則胞絡絶胞絡絶則陽氣内動𤼵則¶
　心下崩數溲血也○思想無窮所願不得意淫於外¶
　入房太甚宗筋弛縦𤼵為筋痿及為白淫¶
口問篇曰悲哀愁憂則心動心動則五臟六腑皆摇¶
行鍼篇曰多陽者多喜多隂者多怒¶
<pb:KR3e0086_WYG_019-51b>¶
調經論曰神有餘則笑不休神不足則悲○血有餘則¶
　怒不足則恐¶
五臟生成篇曰肝氣虚則恐實則怒○心氣虚則悲實¶
　則笑不休¶
䟽五過論曰嘗貴後賤雖不中邪病従内生名曰脱營¶
　○嘗富後貧名曰失精五氣畱連病有所并○暴樂¶
　暴苦始樂後苦皆傷精氣精氣竭絶形體毁沮○暴¶
　怒傷隂暴喜傷陽厥逆上行脉滿去形○故貴脱勢¶
<pb:KR3e0086_WYG_019-52a>¶
　雖不中邪精神内傷身必敗亡○始富後貧雖不傷¶
　邪皮焦筋屈痿躄為攣¶
通評虚實論曰隔則閉絶上下不通則暴憂之病也¶
五變篇曰目堅固以深者長衝直揚其心剛剛則多怒¶
　怒則氣上逆¶
　　　論内經五鬱之治¶
經言五鬱者言五行之化也氣運有乖和則五鬱之病¶
　生矣其在於人則凡氣血一有不調而致病者皆得¶
<pb:KR3e0086_WYG_019-52b>¶
　謂之鬱證亦無非五氣之化耳故以人之臟腑則木¶
　應肝胆木主風邪畏其滯抑故宜達之或表或裏但¶
　使經絡通行則木鬱自㪚是即謂之達也火應心與¶
　小膓火主熱邪畏其䧟伏故宜𤼵之或虚或實但使¶
　氣得升揚則火鬱自解是即謂之𤼵也土應脾胃土¶
　主濕邪畏其壅淤故宜奪之或上或下但使溺穢得¶
　淨則土鬱可平是即謂之奪也金應肺與大膓金主¶
　燥邪畏其秘塞故宜泄之或清或濁但使氣液得行¶
<pb:KR3e0086_WYG_019-53a>¶
　則金鬱可除是即謂之泄也水應腎與膀胱水主寒¶
　邪畏其凝溢故宜折之或隂或陽但使精従氣化則¶
　水鬱可清是即謂之折也雖然夫論治之法固當辨¶
　此五者而不知經語之𤣥夲非鑿也亦非専治實邪¶
　而虚邪不在是也即如木鬱之治宜於達矣若氣陷¶
　不舉者𤼵即達也氣壅不開者奪即達也氣秘不行¶
　者泄即達也氣亂不調者折亦達也又如火鬱之治¶
　當用𤼵矣若元陽破抑則達非發乎臟腑畱結則奪¶
<pb:KR3e0086_WYG_019-53b>¶
　非𤼵乎膚竅閉塞則泄非發乎津液不化則折非發¶
　乎且奪者挽囘之謂大實非大攻不足以蕩邪大虚¶
　非大補不足以奪命是皆所謂奪也折者折中之謂¶
　火實則陽亢隂虚火虚則氣不化水制作隨宜是皆¶
　所謂折也猶是觀之可見五者之中皆有通融圓活¶
　之道苐内經欲言五法不得不借五氣以發眀其用¶
　但使人知此義則五行之中各具五法而用有無窮¶
　之妙矣安得鑿訓其説以隘人神思耶學者於此當¶
<pb:KR3e0086_WYG_019-54a>¶
　黙㑹其意勿使膠柱則心靈知慧而無有不通矣¶
　　　論脉¶
凡鬱證之脉古人皆以結促止節為鬱脉使必待結促¶
　止節而後為鬱則鬱證不多見矣故凡診鬱證但見¶
　氣血不順而脉不和平者其中皆有鬱也惟情志之¶
　鬱則如弦𦂳沉澁遲細短數之類皆能為之至若結¶
　促之脉雖為鬱病所常有然病鬱者未必皆結促也¶
　惟血氣内虧則脉多間斷若平素不結而因病忽結¶
<pb:KR3e0086_WYG_019-54b>¶
　者此以不相接續尤屬内虚故凡辨結促者又當以¶
　有神無神辨之其或來去有力猶可以鬱證論若以¶
　無力之結促而悉認為氣逆痰滯妄行消㪚則十誤¶
　其九矣¶
　　　論情志三鬱證治(共四/條)¶
凡五氣之鬱則諸病皆有此因病而鬱也至若情志之¶
　鬱則總由乎心此因鬱而病也苐自古言鬱者但知¶
　解鬱順氣通作實邪論治不無失矣兹予辨其三證¶
<pb:KR3e0086_WYG_019-55a>¶
　庶可無誤葢一曰怒鬱二曰思鬱三曰憂鬱如怒鬱¶
　者方其大怒氣逆之時則實邪在肝多見氣滿腹脹¶
　所當平也及其怒後而逆氣已去惟中氣受傷矣既¶
　無脹滿疼痛等證而或為倦怠或為少食此以木邪¶
　尅土損在脾矣是可不知培飬而仍加消伐則所伐¶
　者其誰乎此怒鬱之有先後亦有虚實所當辨治者¶
　如此○又若思鬱者則惟曠女嫠婦及燈窻困厄積¶
　疑在怨者皆有之思則氣結結於心而傷於脾也及¶
<pb:KR3e0086_WYG_019-55b>¶
　其既甚則上連肺胃而為欬喘為失血為隔噎為嘔¶
　吐下連肝腎則為帶濁為崩淋為不月為勞損若初¶
　病而氣結為滯者宜順宜開久病而損及中氣者宜¶
　修宜補然以情病者非情不解其在女子必得願遂¶
　而後可釋或以怒勝思亦可暫解其在男子使非有¶
　能屈能伸達觀上智者終不易觧也若病已既成損¶
　傷必甚而再行消伐其不眀也亦甚矣○又若憂鬱¶
　病者則全屬大虚夲無邪實此多以衣食之累利害¶
<pb:KR3e0086_WYG_019-56a>¶
　之牽及悲憂驚恐而致鬱者總皆受鬱之類盖悲則¶
　氣消憂則氣沉必傷脾肺驚則氣亂恐則氣下必傷¶
　肝腎此其戚戚悠悠精氣但有消索神志不振心脾¶
　日以耗傷凡此之軰皆陽消證也尚何實邪使不知¶
　培飬真元而再加解㪚其與鷺鷥脚上割股者何異¶
　是不可不詳加審察以濟人之危也¶
一怒鬱之治若暴怒傷肝逆氣未解而為脹滿或疼痛¶
　者宜解肝煎神香㪚或六鬱湯或越鞠丸○若怒氣¶
<pb:KR3e0086_WYG_019-56b>¶
　傷肝因而動火以致煩熱脇痛脹滿或動血者宜化¶
　肝煎○若怒鬱不解或生痰者宜温胆湯○若怒後¶
　逆氣既㪚肝脾受傷而致倦怠食少者宜五味異功¶
　㪚或五君子煎或大營煎歸脾湯之類調飬之¶
一思鬱之治若初有鬱結滯逆不開者宜和胃煎加減¶
　主之或二陳湯或沉香降氣㪚或啟脾丸皆可擇用¶
　○凡婦人思鬱不解致傷衝任之源而血氣日虧漸¶
　至經脉不調或短少漸閉者宜逍遥飲或大營煎○¶
<pb:KR3e0086_WYG_019-57a>¶
　若思憶不遂以致遺精帶濁病在心肺不攝者宜秘¶
　元煎○若思慮過度以致遺精滑泄及經脉錯亂病¶
　不肝腎不固者宜固隂煎○若思鬱動火以致崩淋¶
　失血赤帶内熱經脉錯亂者宜保隂煎○若思鬱動¶
　火隂虚肺熱煩渇欬𠻳見血或骨蒸夜熱者宜四隂¶
　煎一隂煎酌宜用之○若儒生蹇厄思結枯膓及任¶
　勞任怨心脾受傷以致怔忡健忘倦怠食少漸至消¶
　瘦或為隔噎嘔吐者宜夀脾煎或七福飲若心膈氣¶
<pb:KR3e0086_WYG_019-57b>¶
　有不順或㣲見疼痛者宜歸脾湯或加砂仁白豆蔲¶
　丁香之類以㣲順之¶
一憂鬱内傷之治若初鬱不開未至内傷而胸膈痞悶¶
　者宜二陳湯平胃㪚或和胃煎或調氣平胃㪚或神¶
　香㪚或六君子湯之類以調之○若憂鬱傷脾而吞¶
　酸嘔惡者宜溫胃飲或神香㪚○若憂鬱傷脾肺而¶
　困倦怔忡倦怠食少者宜歸脾湯或夀脾煎○若憂¶
　思傷心脾以致氣血日消飲食日減肌膚日削者宜¶
<pb:KR3e0086_WYG_019-58a>¶
　五福飲七福飲甚者大補元煎¶
　　　諸鬱滯治法¶
凡諸鬱滯如氣血食痰風濕寒熱或表或裏或臟或腑¶
　一有滯逆皆為之鬱當各求其屬分㣲甚而開之自¶
　無不愈○氣鬱者宜木香沉香烏藥香附藿香丁香¶
　青皮枳殻茴香厚朴撫芎㯽榔砂仁皂角之類○血¶
　鬱者宜桃仁紅花蘓木肉桂延胡五靈脂牡丹皮川¶
　芎當歸大黃朴硝之類○食鬱者宜山查麥芽神麯¶
<pb:KR3e0086_WYG_019-58b>¶
　枳實三稜蓬术大蒜蘿蔔或生韭飲之類○痰鬱者¶
　宜半夏南星海石𤓰蔞前胡貝母陳皮白芥子𤣥眀¶
　粉海藻皂角牛黄天竹黄竹瀝之類○風鬱者宜麻¶
　黄桂枝柴胡升麻亁葛紫蘓細辛防風荆芥薄荷生¶
　薑之類○濕鬱者宜蒼术白术茯苓澤㵼猪苓羌活¶
　獨活之類○寒鬱者宜亁薑肉桂附子吴茱茰蓽撥¶
　胡椒花椒之類○熱鬱者宜黄連黄柏黄芩梔子石¶
　膏知母龍膽草地骨皮石斛連翹天花粉元參犀角¶
<pb:KR3e0086_WYG_019-59a>¶
　童便緑豆之類○以上諸鬱治法皆所以治實邪也¶
　若陽虚則氣不能行隂虚則血不能行氣血不行無¶
　非鬱證若用前法則愈虚愈鬱矣當知所辨而叅以¶
　三法如前庶無誤也¶
　　　述古(共二/條)¶
丹溪曰鬱病大率有六曰氣鬱者胸脇疼痛脉沉而澁¶
　濕鬱者周身走痛或關節疼痛遇隂則𤼵脉沉而細¶
　熱鬱者瞀悶煩心尿赤脉沉而數痰鬱者動則喘息¶
<pb:KR3e0086_WYG_019-59b>¶
　脉沉而滑血鬱者四肢無力能食便血脉沉而芤食¶
　鬱者噯酸腹飽不喜飲食或七情之邪鬱或寒熱之¶
　交侵或九氣之怫鬱或雨濕之侵凌或酒漿之積聚¶
　故為畱飲濕鬱之疾又如熱鬱而成痰痰鬱而成癖¶
　血鬱而成瘕食鬱而成痞滿此必然之理也¶
戴氏曰鬱者結聚不得發越也當升不升當降不降當¶
　變化不變化故𫝊化失常而鬱病作矣大抵諸病多¶
　有兼鬱者或鬱久而生病或病久而生鬱或用藥襍¶
<pb:KR3e0086_WYG_019-60a>¶
　亂而成鬱故凡病必叅鬱治¶
　　　附案¶
丹溪治一室女因事忤意鬱結在脾半年不食但日食¶
　熟菱棗數枚遇喜食饅頭彈子大深惡粥飯予意脾¶
　氣實非枳實不能㪚以温膽湯去竹茹與之數十貼¶
　而愈○一女許婚後夫經商二年不歸因不食困臥¶
　如癡無他病多向裏床坐此思想氣結也藥難獨治¶
　得喜可解不然令其怒使其木氣升發而脾氣自開¶
<pb:KR3e0086_WYG_019-60b>¶
　木能制土故也因自往激之大怒而哭良久令解之¶
　與藥一貼即求食矣予曰病雖食必得喜方已乃詒¶
　以夫歸既而果然病遂不舉¶
　　　鬱證論列方¶
六鬱湯(和一四九/)　　　　解肝煎(新和十一/)¶
化肝煎(新寒十/)　　　　　越鞠丸(和一五四/)¶
二陳湯(和一/)　　　　　　異功㪚(補四/)¶
和胃飲(新和五/)　　　　　温胃飲(新熱五/)¶
<pb:KR3e0086_WYG_019-61a>¶
逍遥飲(新固一/)　　　　　温膽湯(和一五二/)¶
歸脾湯(補三三/)　　　　　五君子煎(新熱六/)¶
五福飲(新補六/)　　　　　七福飲(新補七/)¶
六君子湯(補五/)　　　　　一隂煎(新補八/)¶
四隂煎(新補十二/)　　　　大補元煎(新補一/)¶
固隂煎(新固二/)　　　　　秘兀煎(新固一/)¶
啟脾丸(和八六/)　　　　　生韭飲(和一五一/)¶
平胃㪚(和十七/)　　　　　調氣平胃㪚(和十八/)¶
<pb:KR3e0086_WYG_019-61b>¶
夀脾煎(新熱十六/)　　　　保隂煎(新寒一/)¶
沉香降氣㪚(和四十/)　　　大營煎(新補十四/)¶
神香㪚(新和二十/)¶
　　　論外備用方¶
逍遥㪚(補九三/)　　　　　三和㪚(和六十/氣鬱)¶
加味二陳湯(和三/食鬱)　　　　七氣湯(和四七/傷氣)¶
加味四七湯(和九八/)　　　局方七氣湯(和五十/七情)¶
　景岳全書卷十九¶
