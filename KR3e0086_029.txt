# -*- mode: mandoku-view; -*-
#+TITLE: 景岳全書
#+DATE: 2015-08-24 23:08:11.890992
#+PROPERTY: ID KR3e0086
#+PROPERTY: BASEEDITION WYG    
#+PROPERTY: JUAN 卷二十九
<pb:KR3e0086_WYG_029-1a>¶
欽定四庫全書¶
　景岳全書卷二十九¶
　　　　　　　　　　　　明　張介賓　撰¶
　　遺精¶
　　　經義¶
上古天真論曰上古有真人者提挈天地把握隂陽呼¶
　吸精氣獨立守神肌肉若一故能夀敝天地無有終¶
　時○中古有至人者淳德全道和於隂陽調於四時¶
<pb:KR3e0086_WYG_029-1b>¶
　去世離俗積精全神游行天地之間視聽八逺之外¶
　此蓋益其夀命而强者也亦歸於真人○其次有聖¶
　人者處天地之和從八風之理適嗜慾於世俗之間¶
　無恚嗔之心行不欲離於世舉不欲觀於俗外不勞¶
　形於事内無思想之患以恬愉爲務以自得爲功形¶
　體不敝精神不散亦可以百數○今時之人不然也¶
　以酒爲漿以妄爲常醉以入房以欲竭其精以耗散¶
　其真不知持滿不時御神務快其心逆於生樂起居¶
<pb:KR3e0086_WYG_029-2a>¶
　無節故半百而衰也○夫上古聖人之教下也皆謂¶
　之虚邪賊風避之有時恬憺虚無真氣從之精神内¶
　守病安從來○腎者主水受五臟六腑之精而藏之¶
　故五臟盛乃能寫¶
生氣通天論曰蒼天之氣清浄則志意治順之則陽氣¶
　固雖有賊邪弗能害也此因時之序故聖人傳精神¶
　服天氣而通神明失之則内閉九竅外壅肌肉衞氣¶
　解散此謂自傷氣之削也○隂者藏精而起亟也陽¶
<pb:KR3e0086_WYG_029-2b>¶
　者衞外而爲固也○凡隂陽之要陽密乃固兩者不¶
　和若春無秋若冬無夏因而和之是謂聖度故陽强¶
　不能密隂氣乃絶隂平陽秘精神乃治隂陽離決精¶
　氣乃絶○隂之所生本在五味隂之五宫傷在五味¶
　○味過於辛筋骨阻弛精神乃央¶
金匱真言論曰夫精者身之本也故藏於精者春不病¶
　温¶
本神篇曰天之在我者德也地之在我者氣也德流氣¶
<pb:KR3e0086_WYG_029-3a>¶
　薄而生者也故生之來謂之精兩精相摶謂之神隨¶
　神徃來謂之䰟並精而出入者謂之&KR0334;○是故怵惕¶
　思慮者則傷神神傷則恐懼流淫而不止○恐懼而¶
　不解則傷精精傷則骨痠痿厥精時自下是故五臟¶
　主藏精者也不可傷傷則失守而隂虚隂虚則無氣¶
　無氣則死矣¶
本藏篇曰人之血氣精神者所以奉生而周於性命者¶
　也○志意者所以御精神收魂魄適寒温和喜怒者¶
<pb:KR3e0086_WYG_029-3b>¶
　也○志意和則精神專直魂魄不散悔怒不起五臟¶
　不受邪矣¶
經脈篇曰人始生先成精精成而腦髓生¶
邪客篇曰心者五臟六腑之大主也精神之所舎也其¶
　藏堅固邪弗能容也容之則心傷心傷則神去神去¶
　則死矣¶
平人絶穀篇曰血脈和則精神乃居故神者水榖之精¶
　氣也¶
<pb:KR3e0086_WYG_029-4a>¶
調經本神等論曰心藏神肺藏氣肝藏血脾藏肉腎藏¶
　精而成此形志意通内連骨髓而成身形五臟¶
六節藏象論曰心者生之本神之變也○腎者主蟄封¶
　藏之本精之處也¶
痿論曰肺主身之皮毛心主身之血脈肝主身之筋膜¶
　脾主身之肌肉腎主身之骨髓¶
衞氣篇曰五藏者所以藏精神䰟&KR0334;者也六腑者所以¶
　受水穀而行化物者也其氣内干五藏而外絡肢節¶
<pb:KR3e0086_WYG_029-4b>¶
　其浮氣之不循經者爲衞氣其精氣之行於經者爲¶
　營氣隂陽相隨外内相貫如環之無端¶
疏五過論曰嘗貴後賤雖不中邪病從内生名曰脫營¶
　嘗富後貧名曰失精五氣流連病有所並暴樂暴苦¶
　始樂後苦皆傷精神精氣竭絶形體毁沮○故貴脫¶
　勢雖不中邪精神内傷身必敗亡¶
　　　論證(共三條/)¶
夢遺精滑總皆失精之病雖其證有不同而所致之本¶
<pb:KR3e0086_WYG_029-5a>¶
　則一蓋遺精之始無不病由乎心正以心爲君火腎¶
　爲相火心有所動腎必應之故凡以少年多慾之人¶
　或心有妄思或外有妄遇以致君火摇於上相火熾¶
　於下則水不能藏而精隨以泄初泄者不以爲意至¶
　再至三漸至不已及其久而精道滑則隨觸皆遺欲¶
　遏不能矣斯時也精竭則隂虚隂虚則無氣以致爲¶
　勞爲損去死不逺可無畏乎蓋精之藏制雖在腎而¶
　精之主宰則在心故精之蓄泄無非聽命於心凡少¶
<pb:KR3e0086_WYG_029-5b>¶
　年初省人事精道未實者苟知惜命先須惜精苟欲¶
　惜精先宜浄心但見伶俐乖巧之人多有此病而田¶
　野愚魯之夫多無此病其故何也亦總由心之動静¶
　而已此少年未病之前所當知也及其旣病而求治¶
　則尤當以持心爲先然後隨證調理自無不愈使不¶
　知求本之道全恃藥餌而欲望成功者蓋亦幾希矣¶
一遺精之證有九凡有所注戀而夢者此精爲神動也¶
　其因在心○有慾事不遂而夢者此精失其位也其¶
<pb:KR3e0086_WYG_029-6a>¶
　因在腎○有值勞倦即遺者此筋力有不勝肝脾之¶
　氣弱也○有因用心思索過度徹遺者此中氣有不¶
　足心脾之虚陷也○有因濕熱下流或相火妄動而¶
　遺者此脾腎之火不清也○有無故滑而不禁者此¶
　下元之虚肺腎之不固也○有素禀不足而精易滑¶
　者此先天元氣之单薄也○有久服冷利等劑以致¶
　元陽失守而滑泄者此誤藥之所致也○有壯年氣¶
　盛久節房慾而遺者此滿而溢者也○凡此之類是¶
<pb:KR3e0086_WYG_029-6b>¶
　皆遺精之病然心主神肺主氣脾主濕肝主疎泄腎¶
　主閉藏則凡此諸病五臟皆有所主故治此者亦當¶
　各求所因也○至若盛滿而溢者則去者自去生者¶
　自生勢出自然固無足爲意也¶
一因夢而出精者謂之夢遺不因夢而精自出者謂之¶
　滑精夢遺者有情有火有虚有溢有因情動而夢者¶
　有因精動而夢者情動者當清其心精動者當固其¶
　腎滑精無非腎氣不守而然若暴滑而兼痛者則當¶
<pb:KR3e0086_WYG_029-7a>¶
　從赤白濁門論治¶
　　　論治(共八條/)¶
一精道滑而常夢常遺者此必始於慾念成於不謹積¶
　漸日深以致腎氣不固而然惟苓术兎絲丸爲最佳¶
　其次則小兎絲子丸金鎖思仙丹之類皆可擇用¶
一君火不清神摇於上則精遺於下火甚者宜先以二¶
　隂煎之類清去心火火不甚者宜先以栢子養心丸¶
　天王補心丹或人參丸逺志丸之類收養心氣然後¶
<pb:KR3e0086_WYG_029-7b>¶
　用苓术兎絲丸之類固之¶
一相火易動肝腎多熱而易於疎泄者宜經騐猪肚丸¶
　爲最或固精丸之類主之然須察其火之微甚宜清¶
　者亦當先清其火¶
一凡思慮勞倦每觸即遺者但當培補心脾勿得誤爲¶
　清利惟夀脾煎或歸脾湯減去木香或用秘元煎主¶
　之皆其宜也其有氣分稍滯不堪茋术者宜兎絲煎¶
　主之或以人參湯吞茯术兎絲丸亦妙¶
<pb:KR3e0086_WYG_029-8a>¶
一先天素稟不足元陽不固每多遺滑者當以命門元¶
　氣爲主如左歸右歸六味八味等丸或五福飲固隂¶
　煎兎絲煎之類隨宜用之或經騐秘真丹亦可酌用¶
一濕熱下流火伏隂中而遺者宜四苓散或大小分清¶
　飲之類主之¶
一過服寒涼冷利等藥以致陽氣不固精道滑而遺泄¶
　不止者速當温補脾腎宜五君子煎夀脾煎或右歸¶
　丸八味地黄丸家韭子丸之類主之¶
<pb:KR3e0086_WYG_029-8b>¶
一治遺精之法凡心火盛者當清心降火相火盛者當¶
　壯水滋隂氣陷者當升舉滑泄者當固澁濕熱相乗¶
　者當分利虚寒冷利者當温補下元元陽不足精氣¶
　兩虚者當專培根本今人之治遺泄動以黄栢知母¶
　爲君或專用固本丸坎離丸之類不知苦寒之性極¶
　能沈降瀉水腎虚者尤非所宜腎有補而無瀉此輩¶
　亦何裨於腎而凡用治於非火滑泄者適足爲腎之¶
　害耳¶
<pb:KR3e0086_WYG_029-9a>¶
　　　述古¶
丹溪曰夢遺精滑專主乎熱熱則流通宜滋隂降火勞¶
　神思者安神養心久而虚脫者須兼補藥及收澁之¶
　藥無有不愈¶
薛立齋曰按前證若腎氣不足用益志湯金鎖正元丹¶
　肝腎虚熱者用六味丸加味逍遥散脾虚熱者用六¶
　味丸補中益氣湯凡此悉屬不足之證宜用十全大¶
　補湯或用萆薢分清飲送八味丸○又曰按前證屬¶
<pb:KR3e0086_WYG_029-9b>¶
　足三隂虧損所致若肝腎虚熱者用四物湯加柴胡¶
　山梔山茱茰山藥脾胃氣虚者用補中益氣加山茱¶
　茰山藥思慮傷脾者兼用歸脾湯加山茱茰山藥肝¶
　腎虧損者六味丸真陽虚敗者八味丸心腎不交用¶
　萆薢分清飲心氣虚熱者清心蓮子飲¶
英全善綱目云一壯年夢遺白濁與濇精藥益甚知其¶
　鬱滯改用導赤散大劑服之遺濁皆止○又一中年¶
　夢遺與澁藥勿效改與神芎丸下之下後與猪苓丸¶
<pb:KR3e0086_WYG_029-10a>¶
　遂愈¶
徐東臯云夢遺因心經有火神思不寧所以夢與人交¶
　而精泄治當用清心安神温膽等劑加黄連生地人¶
　參逺志茯神棗仁羚羊角之類○有自遺者乃氣血¶
　虚而下脫有因熱而流通者當分虛實須用八物湯¶
　加龍骨牡礪樗根皮之類○有小便後精出不可禁¶
　者或不小便而自出者或莖中出而痒痛常如欲小¶
　便者並宜先服辰砂妙香散或威喜丸或分清飲别¶
<pb:KR3e0086_WYG_029-10b>¶
　以綿裹龍骨同煎或加五棓子牡礪白茯苓五味子¶
　之屬煎服¶
王宇泰曰凡病精泄不禁自汗頭眩虚極或寒或熱用¶
　補澁之藥不效其脈浮軟而散蓋非虚也亦非房室¶
　過度此無他心有所覩因有所慕意有所樂慾想方¶
　興不遂所欲而致斯疾既以藥補且固不效將何以¶
　治之緣心有愛則神不歸意有想則志不寧當先和¶
　營衞營衞和則心安次調其脾脾氣和則志舎定心¶
<pb:KR3e0086_WYG_029-11a>¶
　腎交媾精神内守其病自愈其法用人參三錢當歸¶
　一錢洗焙爲末作三服糯米飲調下服畢自汗出而¶
　寒熱退若頭眩未除用川芎三錢人參一錢焙爲末¶
　作三服沸湯調下頭眩瘥而精不禁者用芍藥半兩¶
　丁香三錢木香三錢剉散每服用生薑五片棗二枚¶
　以水同煎空心服即心安神定精固神恱¶
　　　遺精論列方¶
小兎絲丸(固三五/)　　　　家韭子丸(固三四/)¶
<pb:KR3e0086_WYG_029-11b>¶
五君子煎(新熱六/)　　　　人參丸(補百六/)¶
歸脾丸(補三三/)　　　　　大分清飲(新寒五/)¶
兎絲煎(新固三/)　　　　　壽脾煎(新熱十六/)¶
小分清飲(新和十/)　　　　逺志丸(補百十四/)¶
固精丸(固三十/)　　　　　苓术兎絲丸(新固五/)¶
祕元煎(新固一/)　　　　　秘真丹(固二五/)¶
金鎖思仙丹(固十九/)　　　固隂煎(新固二/)¶
二隂煎(新補十/)　　　　　金鎖正元丹(固十八/)¶
<pb:KR3e0086_WYG_029-12a>¶
左歸丸(新補四/)　　　　　右歸丸(新補五/)¶
補中益氣湯(補三/)　　　　五福飲(新補六/)¶
八物湯(補十九/)　　　　　十全大補湯(補二十/)¶
六味丸(補一二一/)　　　　八味丸(補一二/)¶
天王補心丹(補百九/)　　　益志湯(熱一六六/)¶
經騐猪肚丸(固四十/)　　　逍遥散(補九三/)¶
四物湯(補八/)　　　　　　辰砂妙香散(固十五/)¶
安神丸(寒一四二/)　　　　温膽湯(和一五三/)¶
<pb:KR3e0086_WYG_029-12b>¶
栢子養心丸(補百十二/)　　威喜丸(固四五/)¶
導赤散(寒/)　(二二/)　　　　清心蓮子飲(寒三二/)¶
猪苓丸(因四八/)　　　　　四苓散(和一八七/)¶
萆薢分清飲(熱一六五/)　　神芎丸(攻七二/)¶
　　　論外備用方¶
還少丹(補一三七/)　　　　心腎丸(補百十三/)¶
枸杞子丸(補一四四/)　　　金櫻膏(補百一/)¶
安腎丸(熱一六七/精寒不禁)　　　　小安腎丸(熱一六八/隂虚夢遺)¶
<pb:KR3e0086_WYG_029-13a>¶
玉鎖丹(固一二/不禁)　　　　　金鎖丹(固十七/)¶
金鎖匙丹(固二十遺/鬼交夢)　　　固真散(固二八/煖下元)¶
三仙丸(固四一/遺滑)　　　　　金櫻丸(固二四/)¶
固真丸(固二七/久滑)　　　　　九龍丸(固四二/)¶
水陸二仙丹(固二三/)　　　韭子丸(固三三精/虚寒漏)¶
茯兎丸(固三八精/思慮傷)　　　　王荆公妙香散(固十六精/安神固)¶
　　淋濁¶
　　　經義¶
<pb:KR3e0086_WYG_029-13b>¶
至真要大論曰諸轉反戾水液渾濁皆屬於熱○太陽¶
　之勝隂中迺&KR0337;隱曲不利互引隂股¶
痿論曰思想無窮所願不得意淫於外入房太甚宗筋¶
　弛縱發爲筋痿及爲白淫¶
口問篇曰中氣不足溲便爲之變¶
五癃津液别篇曰隂陽不和則使液溢而下流於隂髓¶
　液皆減而下下過度則虚虚故腰背痛而脛痠¶
氣厥論曰胞移熱膀胱則癃溺血¶
<pb:KR3e0086_WYG_029-14a>¶
評熱病論曰小便黄者少腹中有熱也¶
玉機真藏論曰冬脈不及則令人少腹滿小便變¶
經脈别論曰飲入於胃遊溢精氣上輸於脾脾氣散精¶
　上歸於肺通調水道下輸膀胱水精四布五經並行¶
　合於四時五臟隂陽揆度以爲常也¶
　　　論證(共四條/)¶
便濁證有赤白之分有精溺之辨○凡赤者多由於火¶
　○白者寒熱俱有之○由精而爲濁者其動在心腎¶
<pb:KR3e0086_WYG_029-14b>¶
　○由溺而爲濁者其病在膀胱肝脾¶
一赤濁之證有溺之赤色者有帶血而赤者若見鮮血¶
　則當從血證門溺血條下治之○若溺之黄赤者此¶
　固多有火證然必赤而痛澁及别有火脈火證方可¶
　以火證赤濁論治○若或以勞倦過傷或以久病或¶
　以酒色耗傷真隂或以素服清涼等藥愈服愈赤愈¶
　見短少而且無痛澁等證者此係水虧液涸全非赤¶
　濁之比經曰中氣不足溲便爲之變即此類也但當¶
<pb:KR3e0086_WYG_029-15a>¶
　温補下元使之氣化水必自清切不可因小便黄赤¶
　一㮣皆從火治¶
一白濁證有濁在溺者其色白如泔漿凡肥甘酒醴辛¶
　熱炙煿之物用之過當皆能致濁此濕熱之由内生¶
　者也又有炎熱濕蒸主客時令之氣侵及臟腑者亦¶
　能致濁此濕熱之由外入者也然自外而入者少自¶
　内而生者多總之必有熱證熱脈方是火證清去其¶
　火則濁無不愈矣○有濁在精者必由相火妄動淫¶
<pb:KR3e0086_WYG_029-15b>¶
　慾逆精以致精離其位不能閉藏則源流相繼淫溢¶
　而下移熱膀胱則溺孔澁痛清濁並至此皆白濁之¶
　因熱證也及其久也則有脾氣下陷土不制濕而水¶
　道不清者有相火已殺心腎不交精滑不固而遺濁¶
　不止者此皆白濁之無熱證也有熱者當辨心腎而¶
　清之無熱者當求脾腎而固之舉之治濁之法無出¶
　此矣¶
淋之爲病小便痛澁滴瀝欲去不去欲止不止者是也¶
<pb:KR3e0086_WYG_029-16a>¶
　是亦便濁之類而實濁之甚者但濁出於暫而久而¶
　不已則爲淋證其證則或有流如膏液者或出如砂¶
　石而痛不可當者或有如筋條者或時爲溺血血條¶
　者此淋之與濁誠有不同故嚴氏有五淋之辨曰氣¶
　石血膏勞也○氣淋爲病小便澁常有餘瀝○石淋¶
　莖中痛溺如砂石不得卒出○膏淋溺如膏出○勞¶
　淋勞倦即發痛引氣衝○血淋遇熱即發甚則溺血¶
　候其鼻頭色黄者小便難也大抵此證多由心腎不¶
<pb:KR3e0086_WYG_029-16b>¶
　交積藴熱毒或酒後房勞服食燥熱七情欝結所致此¶
　嚴氏之説固已盡之然淋之初病則無不由乎熱劇¶
　無容辨矣但有久服寒涼而不愈者又有淋久不止¶
　及痛澁皆去而膏液不已淋如白濁者此惟中氣下¶
　陷及命門不固之證也故必以脈以證而察其爲寒¶
　爲熱爲虚庶乎治不致誤¶
　　　論治(共六條/)¶
一熱蓄膀胱溺赤熱甚而或痛或澁者必當專去其火¶
<pb:KR3e0086_WYG_029-17a>¶
　宜先用抽薪飲大分清飲七正散之類主之若小水¶
　不利而煩熱難解者惟緑豆飲爲最妙若兼大便燥¶
　結者宜八正散主之○若微熱不甚或熱稍退者宜¶
　加減一隂煎或導赤散火府丹清心蓮子飲之類主¶
　之○若小水不利者宜清肺飲子主之¶
一溺白證凡如泔如漿者亦多屬膀胱水道之熱宜導¶
　赤散徙薪飲之類以清之若無内熱而溺白者多由¶
　飲食濕滯宜小分清飲或苓术二陳湯減去乾薑以¶
<pb:KR3e0086_WYG_029-17b>¶
　燥之利之大都濕在腸胃或在膀胱者宜二陳湯或¶
　半夏丸或固元丹之類皆可擇用○若胞氣不固而¶
　液濁不清者此亦敗精之屬也宜秘元煎或水陸二¶
　仙丹以固之¶
一濁在精分者必因相火妄動或逆精而然以致精溺¶
　並至若兼澁痛之甚者亦宜抽薪飲大分清飲之類¶
　先去其火然後再安精氣○及其稍久痛澁俱去而¶
　惟精濁不止者當用寧心固腎等劑宜秘元煎兎絲¶
<pb:KR3e0086_WYG_029-18a>¶
　煎或人參丸定志丸心虚白濁歌之類主之¶
一命門虚寒陽氣不固則精濁時見而久不能愈者但¶
　當培補命門宜右歸丸益志湯石刻安腎丸八味地¶
　黄丸之類主之○若虚本不甚而胞氣微寒不攝者¶
　宜萆薢分清飲主之¶
一治淋之法大都與治濁相同凡熱者宜清澁者宜利¶
　下陷者宜升提虚者宜補陽氣不固者宜温補命門¶
　但當以前法通用無他技也¶
<pb:KR3e0086_WYG_029-18b>¶
一血淋證若在男子則凡便血不痛者即爲溺血血來¶
　而痛者即曰血淋然無非逆血證耳治法具詳血證¶
　門○惟婦人之血淋則多由衝任經脈之病大與男¶
　子者不同婦人門另有正條¶
　　　述古(共六條/)¶
河間曰小便渾濁皆屬於熱如夏月天氣熱則水液渾¶
　濁冬月天氣寒則水清潔水體清而火體濁故也如¶
　清水火煎自濁¶
<pb:KR3e0086_WYG_029-19a>¶
東垣曰淋證當分在氣在血而治之以渴與不渴爲辨¶
　如渴而小便不利熱在上焦氣分肺金主之宜用淡¶
　滲之藥以茯苓澤㵼琥珀燈心通草車前瞿麥萹蓄¶
　之類而清肺金之氣瀉其火以滋水之上源也○不¶
　渴而小便不利者熱在下焦血分腎與膀胱主之宜¶
　用氣味俱隂之藥如知母黄栢滋腎丸是也除其熱¶
　泄其閉塞以滋膀胱腎水之下元也¶
丹溪曰淋雖有五皆屬於熱治宜解熱利水以山梔子¶
<pb:KR3e0086_WYG_029-19b>¶
　之類不可發汗汗出必便血¶
　又曰濁主濕熱○有痰○有虚○赤屬血○白屬氣¶
　○大率皆是濕痰流注宜燥中宫之濕用二陳加蒼¶
　术白术燥去其濕○去熱宜黄栢青黛滑石山梔○¶
　痰盛者以二陳加南星蛤粉神麯糊丸青黛爲衣○¶
　虚勞者不宜峻用寒涼當用補隂滋腎氣○胃弱者¶
　兼用人參以柴胡升麻升其胃中之氣¶
　附録云人之五臟六腑俱各有精然腎爲藏精之府¶
<pb:KR3e0086_WYG_029-20a>¶
　而聽命乎心貴乎水火升降精氣内持若調攝失宜¶
　思慮不節嗜慾過度水火不交精元失守由是而爲¶
　赤白濁之患○赤濁是心虚有熱因思慮得之○白¶
　濁腎虚有寒過於淫慾而得之其壯漩白如油光彩¶
　不定漩脚澄下凝如膏糊治法赤者當清心調氣白¶
　者温補下元又須清上使水火既濟隂陽叶和精氣¶
　自固矣¶
　立齋曰按前證脾肺虚熱者用補中益氣湯送六味¶
<pb:KR3e0086_WYG_029-20b>¶
　丸肺腎虚熱者用黄芩清肺飲送六味丸肝腎虛熱¶
　者用加味逍遥散送六味丸勞傷心腎者清心蓮子¶
　飲鬱結傷脾者歸脾湯若鬱怒傷肝脾者加味逍遥¶
　散若心腎虛弱者小温金散若思慮傷心腎者茯兎¶
　丸夢遺精滑赤白二濁治法當互參用之¶
徐東皋曰淋證初作者主於實熱當利之八正散之屬¶
　是也既利之而不愈久久而氣下陷者虛也宜升其¶
　氣氣升而水自下升而不愈必用吐法吐之而氣自¶
<pb:KR3e0086_WYG_029-21a>¶
　升也痰多者用二陳湯先服後吐痰氣閉塞者用二¶
　陳湯加木通香附探吐¶
趙氏曰肝主小便若肝經血虚用四物山梔○若小便¶
　澁滯或莖中作痛屬肝經濕熱用龍膽㵼肝湯○若¶
　小便頻數或勞而益甚屬脾氣虚弱用補中益氣湯¶
　加山藥五味○若小便無度或淋瀝不禁乃隂挺痿¶
　痺也用六味地黄丸○若小便澁滯或補而益甚乃¶
　膀胱結熱也用五淋散○若脾肺燥熱不能化生者¶
<pb:KR3e0086_WYG_029-21b>¶
　黄苓清肺湯○膀胱隂虚陽無所生者滋腎丸○膀¶
　胱陽虚隂無所化者六味丸○若隂痿思色精不出¶
　莖道澁痛如淋用加減八味丸料加車前牛膝○若¶
　老人精竭復耗大小便牽痛如淋亦用前法温之如¶
　不應急加附子多有生者¶
　　　淋濁論列方¶
大分清飲(新寒五/)　　　　小分清飲(新和十/)¶
小温金散(固四三/)　　　　抽薪飲(新寒三/)¶
<pb:KR3e0086_WYG_029-22a>¶
徙薪飲(新寒四/)　　　　　加減一隂煎(新補九/)¶
七正散(寒百十六/)　　　　八正散(寒百十五/)¶
清心蓮子飲(寒三二/)　　　導赤散(寒一二二/)¶
火府丹(寒百二十/)　　　　苓术二陳煎(新和四/)¶
緑豆飲(新寒十四/)　　　　五淋散(寒百卜七/)¶
水陸二仙丹(固二三/)　　　四物湯(補八/)¶
清肺飲子(和一五三/)　　　萆薢分清飲(熱一六五/)¶
二陳湯和(一/)　　　　　　滋腎丸(寒一六三/)¶
<pb:KR3e0086_WYG_029-22b>¶
心虚白濁歌(補百二/)　　　六味丸(補一二一/)¶
八味丸(補一二二/)　　　　黄芩清肺飲(寒三八/)¶
右歸丸(新補五/)　　　　　半夏丸(和三五二/)¶
補中益氣湯(補三一/)　　　歸脾湯(補三三/)¶
益智湯(熱一六六/)　　　　加減八味丸(補一二三/)¶
人參丸(補百六/)　　　　　兎絲煎(新固三/)¶
加味逍遥散(補九四/)　　　定志丸(補百十七/)¶
茯兎丸(固三八/)　　　　　石刻安腎丸(熱一六九/)¶
<pb:KR3e0086_WYG_029-23a>¶
秘元煎(新固一/)　　　　　固元丹(固三一/)¶
龍膽瀉肝湯(寒六三/)¶
　　　論外備用方¶
還少丹(補一三七/)　　　　金櫻膏(補百一/虚帶濁)¶
人參固本丸(補百七/)　　　琥珀散(和三四七/氣虚淋濁)¶
地髓湯(和三四五/淋痛)　　　　海金砂散(寒一七二/膏淋)¶
五淋散(寒百十七/熱淋)　　　　牛膝湯(寒一二五/砂淋)¶
直指黄芩湯(寒百七/心肺熱)　　　秘真丹(固二五/)¶
<pb:KR3e0086_WYG_029-23b>¶
五子丸(固四六/濁)　　　　　固精丸(固二丸濁/虚滑帶)¶
鎖精丸(固二六/帶濁)　　　　　蓮子六一散(固四四/赤濁)¶
家韭子丸(固三四濁/陽虚久)　　　威喜丸(固四五/)¶
　　遺溺¶
　　　經義¶
宣明五氣篇曰膀胱不利爲癃不約爲遺溺¶
五癃津液别篇曰天寒則腠理閉氣濕不行水下畱於¶
　膀胱則爲溺與氣○隂陽不和則使液溢而下流於¶
<pb:KR3e0086_WYG_029-24a>¶
　隂髓液皆減而下下過度則虚虚故腰背痛而脛痠¶
骨空論曰督脈爲病癃痔遺溺¶
經脈篇曰肝所生病者遺溺閉癃¶
痺論曰淫氣遺溺痺聚在腎¶
氣厥論曰心移寒於肺肺消肺消者飲一溲二死不治¶
脈要精微論曰倉廩不藏者是門户不要也水泉不止¶
　者是膀胱不藏也得守者生失守者死¶
本輸篇曰三焦者足少隂太陽之所將實則閉癃虚則¶
<pb:KR3e0086_WYG_029-24b>¶
　遺溺¶
　　　論證(共二條/)¶
遺溺一證有自遺者以睡中而遺失也有不禁者以氣¶
　門不固而頻數不能禁也又有氣脫於上則下焦不¶
　約而遺失不覺者此虚極之候也總之三者皆屬虚¶
　證但有輕重之辨耳若夢中自遺者惟幼稚多有之¶
　俟其氣壯而固或少加調理可愈無足疑也惟是水¶
　泉不止膀胱不藏者必以氣虚而而然蓋氣爲水母¶
<pb:KR3e0086_WYG_029-25a>¶
　水不能蓄以氣不能固也此失守之兆大非所宜甚¶
　至氣脫而遺無所知覺則尤其甚者也此惟非風證¶
　及年衰氣弱之人或大病之後多有之仲景曰下焦¶
　竭則遺溺失禁此之謂也¶
一古方書論小便不禁者有屬熱屬虚之辨不知不禁¶
　之謂乃以小水太利者爲言皆屬虚寒何有熱證若¶
　因熱而小水頻數其證則淋瀝㸃滴不能禁止而小¶
　水必不利且或多痛澁方是熱證若然則自有淋濁¶
<pb:KR3e0086_WYG_029-25b>¶
　門正治之法蓋此非遺失之謂也倘以虚寒誤認爲¶
　熱而妄投瀉火之藥無不殆矣¶
　　　論治(共六條/)¶
凡治小便不禁者古方多用固澁此固宜然然固澁之¶
　劑不過固其門户此亦治標之意而非塞源之道也¶
　蓋小水雖利於腎而腎上連肺若肺氣無權則腎水¶
　終不能攝故治水者必須治氣治腎者必須治肺宜¶
　以參茋歸术桂附乾薑之屬爲之主然後相機加以¶
<pb:KR3e0086_WYG_029-26a>¶
　固澁之劑爲之佐庶得治本之道而源流如度否則¶
　徒障狂瀾終無益也余制有鞏隄丸方治無論心脾¶
　肺腎之屬皆宜以此爲主治¶
一脾肺氣虚不能約束水道而病爲不禁者此其咎在¶
　中上二焦宜補中益氣湯理中湯温胃飲歸脾湯或¶
　四味囘陽飲之類加固澁等劑主之如不見效當責¶
　之腎¶
一肝腎陽氣虧敗則膀胱不藏而水泉不止此其咎在¶
<pb:KR3e0086_WYG_029-26b>¶
　命門宜右歸飲大補元煎六味囘陽飲甚者以四維¶
　散之類主之或加固澁爲佐亦可或用集要四神丸¶
　或八味地黄丸去澤㵼亦可用¶
一凡睡中遺溺者此必下元虚寒所以不固宜大兎絲¶
　子丸家韭子丸五子丸縮泉丸之類主之○其有小¶
　兒從幼不加檢束而縱肆常遺者此慣而無憚志意¶
　之病也當責其神非藥所及或因縱以致不固者亦¶
　當治之如前宜用猪羊溲脬灸脆煎湯送下前藥更¶
<pb:KR3e0086_WYG_029-27a>¶
　妙¶
一凡因恐懼輙遺者此心氣不足下連肝腎而然宜大¶
　補元煎歸脾湯五君子煎之類主之¶
一古方壯陽固澁等劑如茴香益智丸二氣丹固脬丸¶
　秘元丹牡礪丸濟生兎絲子丸固真散皆可隨宜擇¶
　用¶
　　　述古¶
薛立齋曰經云膀胱不約爲遺溺小便不禁常常出而¶
<pb:KR3e0086_WYG_029-27b>¶
　不覺也人之漩溺頼心腎二氣之所傳送蓋心與小¶
　腸爲表裏腎與膀胱爲表裏若心腎氣虧傳送失度¶
　故有此證治宜温煖下元清心寡慾又有産育不順¶
　致傷膀胱若内虚寒者秘元丹韭子丸之類若内虚¶
　濕熱者六味地黄丸或加五味杜仲補骨脂年老者¶
　八味丸産育收生不謹損破尿胞者參术補胞湯加¶
　猪羊胞煎之竊謂肝主小便若肝經血虚用四物山¶
　梔若小便澁滯或莖中作痛屬肝經濕熱用龍膽㵼¶
<pb:KR3e0086_WYG_029-28a>¶
　肝湯若小便頻數或勞而益甚屬脾氣虚弱用補中¶
　益氣湯加山藥五味子若小便無度或淋瀝不禁乃¶
　隂挺痿痺也用六味地黄丸若小便澁滯或補而益¶
　甚乃膀胱熱結也用五淋散其脾肺燥不能化生者¶
　黄芩清肺飲膀胱隂虚陽無所生者滋腎丸膀胱陽¶
　虚隂無所化者六味丸若隂痿思色精不出莖道澁¶
　痛如淋用加減八味丸料加車前牛膝若老人精竭¶
　復耗大小便牽痛如淋亦用前藥不應急加附子多¶
<pb:KR3e0086_WYG_029-28b>¶
　有生者¶
　　　遺溺論列方¶
理中湯(熱一/)　　　　　　温胃飲(新熱五/)¶
四味囘陽飲(新熱一/)　　　六味囘陽飲(新熱二/)¶
八味丸(補一二二/)　　　　滋腎丸(寒一六三/)¶
四維散(新熱十二/)　　　　歸脾湯(補三三/)¶
補中益氣湯(補三一/)　　　大兎絲子丸(固三六/)¶
固脬丸(固六三/)　　　　　五子丸(固四六/)¶
<pb:KR3e0086_WYG_029-29a>¶
二氣丹(熱一八七/)　　　　右歸飲(新補三/)¶
濟生兎絲九(固三七/)　　　縮泉丸(固六一/)¶
五淋散(寒百十七/)　　　　參术補胞湯(未收/)¶
秘元丹(固三二/)　　　　　牡礪丸(酉六四/)¶
茴香益智丸(固六五/)　　　固真散(固二八/)¶
大補元煎(新補一/)　　　　加減八味丸(補一二三/)¶
家韭子丸(固三四/)　　　　五君子煎(新熱六/)¶
黄芩清肺飲(寒八三/)　　　龍膽瀉肝湯(寒六三/)¶
<pb:KR3e0086_WYG_029-29b>¶
(集/要)四神丸(補百六十/)　　　鞏隄丸(新固九/)¶
　　　論外備用方¶
术附湯(補四三/虚寒)　　　　　鹿茸丸(補一三五/腎虚多溺)¶
小安腎丸(熱一六八/)　　　椒附丸(熱百十三/小便頻)¶
威喜丸(固四五/)　　　　　局方安腎丸(熱一六七/頻數)¶
腎著湯(熱百三十/腰冷多溺)　　　　猪苓丸(固四八/頻數)¶
石刻安腎丸(熱一六九/頻數)　　猪肚丸(固三九數/小便頻)¶
肉蓯蓉丸(固六二/不禁)　　　　鎖精丸(固二六/)¶
<pb:KR3e0086_WYG_029-30a>¶
鷄内金散(固二九二/氣虚遺尿)¶
　¶
　¶
　¶
　¶
　¶
　¶
　¶
<pb:KR3e0086_WYG_029-30b>¶
　¶
　¶
　¶
　¶
　¶
　¶
　¶
　景岳全書卷二十九¶
